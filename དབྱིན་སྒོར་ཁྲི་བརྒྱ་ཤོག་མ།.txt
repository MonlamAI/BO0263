འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དབྱིན་སྒོར་ཁྲི་བརྒྱ་ཤོག་མ།
མ་ཁུ • ཐོ་ཝུན་གྱི་སྒྲུང་ཐུང་བདམས་བསྒྲིགས།
[ཨ་མེ་རི་ཁ] མ་ཁུ • ཐོ་ཝུན་གྱིས་བརྩམས།
བདེ་སྐྱིད་སྒྲོལ་མས་རྒྱ་ཡིག་ནས་བསྒྱུར།
མཚོ་སྔོན་མི་རིགས་དཔེ་སྐྲུན་ཁང་།འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དབྱིན་སྒོར་ཁྲི་བརྒྱ་ཤོག་མ།
མ་ཁུ • ཐོ་ཝུན་གྱི་སྒྲུང་ཐུང་བདམས་བསྒྲིགས།
[ཨ་མེ་རི་ཁ] མ་ཁུ • ཐོ་ཝུན་གྱིས་བརྩམས།
བདེ་སྐྱིད་སྒྲོལ་མས་རྒྱ་ཡིག་ནས་བསྒྱུར།
མཚོ་སྔོན་མི་རིགས་དཔེ་སྐྲུན་ཁང་།“十三五”国家重点图书出版规划项目
民族文字出版专项资金资助项目
图书在版编目(CIP)数据
百万英镑:藏文/(美)马克・吐温著;德吉卓玛
译.-西宁:青海民族出版社,2020.12
世界文学名著藏译工程/索洛主编.第一期
ISBN 978-7-5420-3635-3
I. ①百… II. ①马②德·III. ①短篇小说-小说集
① I712. 44
-美国-近代-藏语 IV.
中国版本图书馆CIP数据核字(2021) 第 016213 号
世界文学名著藏译工程(第一期)
百万英磅
—— 马克·吐温短篇小说选
[美]马克・吐温 著 德吉卓玛 译
青海民族出版社・中国(青海省西宁市同仁路10号 810001)
销售热线/0971 - 6123221
咨询电话 / 0971 - 6138933
E-mail / qhmzcbs@sohu.com
网址/www.qhmzcbs.com
主编、策划/索洛
责任编辑/夏吾索南 封面设计/王 靖 责任印制 / 赵荣年
发行/青海民族出版社出版发行部
经销/青海省新华发行(集团)有限公司 印制/深圳华新彩印制版有限公司
开本 / 720mm×1000mm 1/16
版本/ 2020年12月第1版
书号:ISBN 978-7-5420-3635-3(民文)
字数 / 350 千 印张/28.75
印次/2020年12月第1次印刷
定价:70.00元
版权所有侵权必究
如发现印、装质量问题,影响阅读,请与印刷厂联系调换。དབྱིན་སྒོར་ཁྲི་བརྒྱ་ཤོག་མ།
འགོ་བརྗོད།
ལོ་ཙཱ་ནི་སྔོན་ནས་ད་བར་རྒྱལ་ཁབ་དང་མི་རིགས་མི་འདྲ་བའམ་གཙོ་བོ་སྐད་ཡིག་
མི་གཅིག་པའི་བར་དུ་བྱུང་དང་འབྱུང་བའི་རིག་གནས་སྣང་ཚུལ་མེད་དུ་མི་རུང་བ་ཞིག་
ཡིན་པས། དེ་ཕན་ཚུན་བར་གྱི་སྦྲེལ་ཟམ་དང་། མཛའ་མཐུན་གྱི་དར་ཐག་སོགས་ཀྱི་དཔེ་
རུ་བརྗོད་པ་ཡོད་ལ། རང་རེའི་རིག་གཞུང་གི་ཐུན་མིན་བརྗོད་སྟངས་ནི་ལས་དེ་བྱེད་
མཁན་གྱི་ལོ་ཙཱ་བ་ལ་འཇིག་རྟེན་མིག་ཅེས་ཐ་སྙད་ཁྱད་པར་བ་ཞིག་གིས་ཆེད་དུ་བསྔགས་
དེའི་ཤེས་རིག་འཕེལ་རྒྱས་སུ་འགྲོ་དགོས་ན་མགོ་བོ་བསྒུར་ནས་རང་གི་རྡོག་སྔུན་ལ་བལྟ་
པ་དེ་ཡིན། དེ་ཡང་ཡིན་ཏེ། མི་ཁྱུ་ཞིག་གམ་རིགས་རྒྱུད་ཅིག་ཡུན་རིང་དུ་འཚོ་གནས་དང་
དགོས་ལ། མགོ་བོ་བཏེགས་ནས་ཐད་ཀའི་མདུན་ལྗོངས་ཀྱང་མཐོང་བར་བྱེད་དགོས་ཤིང་།
དེ་ལས་རིང་བ་འཇིག་རྟེན་ནམ་འཛམ་གླིང་ཐ་གྲུ་ཡངས་པོའི་ཁྱོན་ལ་ཡང་རྒྱང་མིག་
འཕེན་ཅིང་མིག་ཉུལ་ཡང་ཡང་བྱེད་པ་ནི་མགོ་བཏུམ་གཡང་ལྷུང་གི་འཇིགས་ཉེན་ལས་
གཡོལ་བྱེད་ཅིག་ཏུ་སྨྲས་ཀྱང་མི་རུང་བ་མེད་སྙམ། ང་ཚོས་དཔག་པར་མི་དཀའ་སྟེ། ད་
ལྟའི་འཆད་ཚུལ་ལྟར་ན་འགྲོ་བ་མིའི་རིགས་འདི་མི་ལོ་ཁྲི་ཕྲག་བཅུ་སྐོར་ཡས་མས་ནས་
ཤེས་པ་གྲུང་པོའི་སྲོག་ཆགས་རིམ་པ་མཐོ་གྲས་སུ་གྲུབ་ཅིང་། རྒྱང་སྐྱོད་སྔ་ཕྱི་དུ་མ་ལས་
རིམ་གྱིས་གོ་ལ་ཆེན་པོ་འདིའི་རྒྱ་ཁྱོན་དུ་ཁྱབ་པར་གྲམ་ཞིང་འཁོད་དེ་འཚོ་ལ། གནས་
བབ་འཚོ་སྟངས་དེ་སྔར་ལས་ལེགས་པའི་ས་རུ་ཡུན་གྱིས་འཕགས་པ་ཡིན་ན། སོ་སོར་
1འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
རིགས་མཚུངས་ཀྱི་གནས་སྟངས་ལས་ཐོན་པའི་ཆ་ཐུན་མོང་དུ་གྱུར་པ་ཡོད་པ་སྨོས་མ་
དགོས་མོད། སོ་སོའི་ཁོར་ཡུག་དང་ནམ་ཟླ། མྱོང་བ་དང་བརྒྱུད་རིམ་སོགས་ཀྱི་མཐུན་རྐྱེན་
མི་འདྲ་བ་དང་། འགལ་རྐྱེན་དང་ལམ་ལྷོང་སོགས་ནང་དུ་ཐེ་བའི་བབ་སྟངས་མི་གཅིག་
པའི་དབང་གིས་སོ་
ས་སོ་སོའི་འཚོ་བ་རོལ་སྟངས་དང་ཐོན་སྐྱེད་བྱེད་སྟངས་ལ་ཁྱད་པར་ཐོན་
ཅིང་། དེ་ལས་བྱུང་བའི་སྐད་ཆ་དང་ཡིག་རིགས། རིག་གནས་དང་ལོ་རྒྱུས་སོགས་ལ་ཐུན་
མིན་གྱི་ཆ་ངེས་པར་ཡོད། དེ་ལ་ཤེས་རིག་གི་ཧེ་བག་ཟེར་དགོས་ཏེ། སྔོན་ཐོན་དང་རྗེས་
ལུས་ཀྱི་རིམ་དབྱེ་སོགས་རེ་ཞིག་མི་སྨྲ་སྟེ། རང་བྱུང་ཁམས་དང་། འགྲོ་བ་མིའམ་དེའི་སྤྱི་
ཚོགས་ཡུལ་དུ་བྱས་པའི་མཐོང་ཐོས་བསམ་གཞིག་གི་ཉམས་མྱོང་དང་གོ་རྟོགས། དཔྱད་
ལུགས་དང་དཔག་སྟངས། ཉམས་བཞེས་དང་ལག་ལེན། རྣམ་གཞག་དང་གྲུབ་མཐའ།
གོམས་སྲོལ་དང་གསར་གཏོད་ལ་སོགས་སོ་སོར་ཐུན་མིན་གྱི་ཁྱད་ཆོས་དང་ལེགས་ཆ་ཡོད་
པ་སུས་ཀྱང་བསྙོན་པར་མི་ནུས།
དེ་ཕྱིར་ཕན་ཚུན་རིག་གནས་སྣོལ་སྤེལ་དང་ཤེས་རིག་གསབ་རེས་བྱེད་པ་ནི་སོ་སོའི་
དགོས་པ་ཆེན་པོ་ཞིག་ཏུ་རང་བཞིན་གྱིས་གྲུབ་ཡོད་པས། ཕོ་རང་གིས་ཤེས་པ་དེ་ཤེས་པ་
ཡིན། གྲི་མགོ་ལོས་ཆོད་པ་དེ་ཆོད་པ་ཡིན་ཟེར་ནས་སྒོ་གཏན་མགོ་བཏུམ་གྱི་ངང་དུ་སྡོད་
ག་ལ་རུང་། ཕན་ཚུན་རིག་གནས་གསབ་འདྲེན་དང་སྣོལ་སྤེལ་གྱི་བྱ་བ་དེ་ཚོ་རྩོམ་པ་ལ་
སྐད་རིགས་སོགས་མི་གཅིག་པའི་དབང་གིས་མེད་དུ་མི་རུང་བའི་ཆ་རྐྱེན་ཞིག་ཡོད་པ་ནི་
ལོ་ཙཱ་ཡིན་ལ། དེ་ནི་མ་བརྒྱུད་ཐབས་མེད་ཀྱི་ཐབས་ལམ་ཉག་གཅིག་ཡིན་ཟེར་ཆོག དེས་
ན་འཇིག་རྟེན་ལ་བལྟ་བར་ཆུ་བུར་གྱི་མིག་ཙམ་གྱིས་མི་འོང་བར་ལོ་ཙཱའམ་ལོ་ཙཱ་བ་ལྟ་
བུའི་མིག་ཅིག་ངེས་པར་བསྟེན་དགོས་པ་གྲུབ།
བོད་མི་རིགས་ནི་འདིའི་སྐོར་ལ་རིང་བའི་དུས་ནས་བསམ་བློ་དང་ལག་ལེན་གཉིས་
ཆར་གྱིས་ཕྱུག་པ་ཞིག་སྟེ། ཤིན་ཏུ་སྔ་བའི་དུས་སྤྱི་ལོའི་སྔོན་གྱི་བོད་རྒྱལ་ཐོག་མ་གཉའ་ཁྲི་
2དབྱིན་སྒོར་ཁྲི་བརྒྱ་ཤོག་མ།
་་་་="
བཙན་པོའི་སྐུ་རིང་ནས་ཁྱུང་པོ་སྟག་སྒྲ་དོན་གཙུག སྙ་ཆེན་ལི་ཤུ་སྟག་རིང་སོགས་བོན་
གྱི་ལོ་ཙཱ་ཆེ་བཞི་སོགས་བྱུང་བར་གྲགས་ལ། སྤྱི་ལོའི་དུས་རབས་བདུན་པ་ཙམ་ནས་སློབ་
དཔོན་ཐོན་མི་ནས་དབུ་བརྩམས་མཁྱེན་རབ་དང་མཛད་པ་ཉི་ཟླ་སྐར་གསུམ་ནམ་མཁའ་
བཅས་དང་མཉམ་པའི་ངེས་པ་དོན་གྱི་ལོ་ཙཱ་བ་མང་པོ་བྱོན་ཅིང་། དགེ་འདུན་ཆོས་འཕེལ་
བར་དུ་གྲངས་སུ་ཐེབས་པ་མ་མཐར་ཡང་བརྒྱ་ཕྲག་བརྒྱད་དུ་ཉེ་བ་ཞིག་ཏུ་སོན་ཟེར།
ལེགས་སྦྱར་སྐད་གཙོ་བྱས་པའི་སྐད་རིགས་དུ་མ་ལས་བསྒྱུར་ཞུས་གཏན་ཕབ་མཛད་པའི་
བསྟན་བཅོས་ཀྱི་པོད་གྲངས་ཀྱང་ཤིན་ཏུ་མང་བ་ད་ཆ་འཛམ་བུ་གླིང་ན་ཁྱད་དུ་འཕགས་
པ་ཀུན་གྱི་མདུན་སྔར་ངོམ་སོར་ཆེ་བ་ཞིག་ཏུ་ཡོད། དེར་བསྟུན་གྱི་ལོ་ཙཱའི་རྩ་འཛིན་ནམ་
ཕྱོགས་སྟོན་གཞུང་ལུགས་སུ་གྱུར་པ་སྒྲ་སྦྱོར་བམ་གཉིས་སོགས་ཀྱང་དུས་རབས་དགུ་པ་
ཙམ་ནས་ཐོན་པ་འཛམ་གླིང་གི་ལོ་ཙཱའི་གཞུང་ལུགས་སྔ་ཤོས་དག་གི་གྲས་ཟིན་ཡོད་སྙམ་
སྟེ། ནུབ་གླིང་པའི་ལོ་རྒྱུས་སུ་འཛམ་གླིང་ན་སྐད་ཡིག་ལོ་ཙཱའི་སྔ་དཔེར་བྱེད་པ་ཡེ་ཤུ་ཆོས་
ལུགས་ཀྱི《ཆིངས་རྙིང》འགྱུར་མ《མཁས་པ་བདུན་ཅུའི་འགྱུར་ཡིག》ཏུ་གྲགས་པ་དང་ཧོ་
མའི་གཏམ་རྒྱུད་ཆ་ཤས་ཤིག་ལ་ཏིང་སྐད་དུ་བསྒྱུར་བ་དཔག་རྩིས་ལྟར་ན་རྗེ་གཉའ་ཁྲིའི་སྔ་
རྗེས་ཙམ་དུ་ཁེལ་དགོས་ལ། དུས་དེ་ཙམ་ནས་དེར་མཐུན་གྱི་མིང་མཛོད་ཆུང་ངུ་ཞིག་ཀྱང་
བྱས་པར་གྲགས་མོད། དེ་ནས་དུས་ཡུན་རིང་པོའི་ཁྲོད་ཡེ་ཤུའི་ཆོས་གཞུང་གི་དཔེ་དེབ་དེ་
ཙམ་གཙོ་བོར་བྱས་པ་ལས་རིག་གནས་ཀྱི་བསྟན་བཅོས་སྣ་ཚོགས་མང་དུ་བསྒྱུར་བ་ནི་སྤྱི་
ལོའི
༉་དུས་རབས་བཅུ་གཉིས་ཙམ་གྱི་དུས་ཡིན་ཟེར། དེས་ན་རིག་གཞུང་ནང་འདྲེན་དང་
སྐད་ཡིག་ལོ་ཙཱའི་སྐོར་ལ་རང་རེ་ལག་ལེན་དང་ཉམས་མྱོང་གི་གདེང་དང་ལྡན་ཞིང་། སྨྲ་
བ་གཟེངས་མཐོ་བར་ཡོད་དགོས་སྙམ།
ཉེ་བའི་དུས་འདིར་རྒྱ་བོད་སྐད་ཡིག་གི་ལོ་ཙཱ་བ་མི་ཉུང་བར་ཡོད་དེ། སྐད་གཉིས་སྨྲ་
བ་ཙམ་གྱིས་བརྗོད་ན་སློབ་གྲྭ་འགྲིམས་ཤིང་ལས་ཁུངས་སུ་ལས་ཀ་གཉེར་བ་ཞིག་ཡིན་
3འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཕྱིན་དགོས་དབང་གིས་སྐད་གཉིས་སྨྲ་བ་ཞིག་ཏུ་རང་བཞིན་གྱིས་གྲུབ་ཡོད་པ་ལྟ་བུ་ཞིག་
ཏུ་འདུག འོན་ཀྱང་མི་རིགས་དང་རྒྱལ་ཁབ་གཞན་དག་གི་རིག་གནས་ཀྱི་ཉིང་བཅུད་དུ་
གྱུར་པ་དཔེར་སོན་བསྟན་བཅོས་སོགས་བོད་སྐད་དུ་འདྲེན་པའི་ཐད་དེ་སྔོན་ཉམས་དགའ་
བའི་གྲུབ་འབྲས་ཤིག་མཐོང་དུ་མ་བྱུང་།
ད་ལྟ་ང་ཚོས་གནད་དོན་འདི་མཐོང་ཡོད་པའི་ངོས་ནས་དེ་ལ་རྩོལ་བ་རྩོམ་མཁན་
ཡང་མི་ཉུང་མོད། གཞུང་འབྲེལ་ལས་ཁུངས་ཀྱི་ངོས་ནས་སྟོབས་ཤུགས་འདོན་མཁན་ནི་
མཚོ་སྔོན་མི་རིགས་དཔེ་སྐྲུན་ཁང་སོགས་ཉུང་ངུ་ཙམ་ལས་མེད་པས། ད་ལན་གཟིགས་
པ་ཡངས་པ་བོད་ཡིག་དཔེ་སྒྲིག་མཁན་པོ་སྐུ་ཞབས་བསོད་ལོ་སོགས་ཀྱིས་འདི་ལྟའི་ནུབ་
གླིང་རྩོམ་རིག་ཕྱོགས་ཀྱི་བོད་འགྱུར་དཔེ་ཚོགས་ཤིག་ལོ་ཙཱ་པར་སྐྲུན་གྱི་བགྱི་བ་མགོ་འདུ་
ལེགས་འགྲུབ་བྱུང་བ་ནི་ཤིན་ཏུ་ཡི་རང་བྱ་ཡུལ་ཞིག་ཏུ་སེམས།
དཔེ་ཚོགས་འདི་ཡོངས་སུ་ཀློག་པའི་སྐལ་བ་རེ་ཞིག་མ་བྱུང་བས་ཞིབ་པར་སྨྲ་བ་རྔོ་
མི་ཐོགས་མོད། དངོས་བརྒྱུད་དུ་མའི་རྒྱུས་ལོན་བྱས་པ་བརྒྱུད་འདི་ལ་དགེ་མཚན་དང་ཁྱད་
ཆོས་མང་དུ་མཐོང་བ་མཚམས་འདིར་ཅུང་ཟད་གླེང་བར་འདོད་དོ། །
དང་པོ་གནས་བབ་དང་དགོས་འགངས་ལ་གཞིགས་པ། དེ་ཡང་མི་རིགས་སོ་སོའི་
བར་ཤེས་རིག་གི་སྲོལ་རྒྱུན་ཕན་ཚུན་སྣོལ་སྤེལ་བྱེད་པ་ལ་དགོས་གལ་ཤིན་ཏུ་ཆེ་བ་
གོང་སྨྲས་ཇི་བཞིན་དང་། གཞན་དུ་ངེད་ཅག་ནི་རིག་གནས་དར་རྒྱས་ཅུང་ཆེ་བའི་མི་
རིགས་ཤིག་ཡིན་ཅེས་ཁས་འཆེ་དགོས་ན་རྒྱལ་ཁབ་དང་མི་རིགས་གཞན་གྱིས་བྱས་
པའི་འཛམ་གླིང་ན་སྙན་གྲགས་ཆེ་བའི་རིག་གནས་ཀྱི་བསྟན་བཅོས་གཙོ་གྲས་དག་
གི་འགྱུར་ཡིག་རང་སྐད་དུ་མེད་ཟེར་དགོས་པ་ཅུང་ཟད་སྐྱེངས་པ་འཛིན་པའི་གནས་
ཤིག་ཅི་ལ་མིན། བྱེ་བྲག་ནུབ་གླིང་པའི་གཙུག་ལག་རྩོམ་གྱི་རིག་པ་ལ་མཚོན་ན། དར་
ཡུན་རིང་བ་དང་། རྔམས་ཁ་མཐུག་ལ། སྙན་ངག་དང་། སྒྲུང་གཏམ། ལྷུག་རྩོམ། ཟློས་
4དབྱིན་སྒོར་ཁྲི་བརྒྱ་ཤོག་མ།
གར་སོགས་རྩོམ་ལུས་ཆ་ཚང་ཞིང་། གཞུང་ལུགས་རྣམ་དཔྱད་ཀྱི་རང་ལུགས་དང་རྣམ་
གཞག་མི་དམན་པར་ཡོད་པ་སོགས་ཀྱིས་གྲགས་པའི་དར་ཤིང་མཐོ་ལ་ཤན་འཇུག་གི་
རྣོ་ངར་བདོ་བ་དང་། ཁྱད་པར་ཉེ་བའི་དུས་འདིར་འཛམ་གླིང་ཐ་གྲུ་ཀུན་ཏུ་ཁྱབ་མཆེད་
འཕྲོ་འགྱེད་ཀྱི་ནུས་ཤུགས་ཀུན་ལས་ཆེ་བར་ཡོད་པས། ནང་ལེན་གྱི་དགོས་པ་ཆེ་བའི་
གྲས་ཤིག་ངེས་པར་ཡིན་ནོ་སྙམ། ལྷག་དོན་ད་ལྟ་བོད་དུ་སྲོལ་རྒྱུན་གྱི་རྨང་གཞིའི་སྟེང་
རྩོམ་རིག་གསར་བ་རྨང་ཆགས་ཤིང་འཕེལ་རྒྱས་སུ་འགྲོ་བ་དང་བསྟུན། འཛམ་གླིང་
ཡུལ་གྲུ་ཀུན་གྱི་སྲོལ་རྒྱུན་ནས་དེང་རབས་བར་གྱི་རྩོམ་རིག་གི་རྣམ་གཞག་དང་རང་
ལུགས་སྣ་ཚོགས་ལ་དཔེ་ལྟོས་དང་གསབ་ལེན་བྱེད་པ་རླབས་རྒྱུན་ཞིག་ཏུ་འགྲོ་བཞིན་
པའི་སྒང་དུ་ཁེལ་བས། འདི་ལྟ་བུར་ཕྱི་གླིང་གི་རྩོམ་རིག་བརྩམས་ཆོས་རྒྱས་ལ་འབོར་
ཆེ་བ་ཞིག་ཚན་བསྟར་དུ་ཐོན་པ་ནི་དགོས་པའི་ཡུལ་ལ་རིག་པའི་གསོལ་སྟོན་གྱ་ནོམ་
པ་ཞིག་ལེགས་སྐྱེས་སུ་ཕུལ་བ་ཅི་ལ་མིན།
གཉིས་པ་གསེས་ལེན་འདེམ་སྒྲུག་ལེགས་པར་བྱས་པ། འཛམ་གླིང་རྩོམ་རིག་བསྟན་
བཅོས་ཟེར་བ་འབོར་ཆེ་བ་མཐའ་ཀླས་པ་ཞིག་ཏུ་ཡོད་མོད། དཔེ་ཚོགས་འདིར་བསྡུས་པ་
དེ་དག་དང་པོ་ཇུས་འགོད་པས་འདི་ཕྱོགས་ལ་གཟིགས་པ་ཡངས་པའི་ངོས་ནས་ལེགས་
གསེས་དང་འདེམ་སྒྲུག་ཡང་ཡང་བྱས་ཤིང་། མཁྱེན་ཡངས་གཞན་ལས་ཀྱང་དགོངས་
འཆར་དུ་མ་བསྡུས་ཏེ། མིག་སྔར་ནུས་པའི་ཁྱབ་ཁོངས་ནང་རོལ་ནས་ལེགས་ཤོས་འཚམ་
ཤོས་དང༌། དགོས་གཏུག་ཆེ་ཤོས། ལག་བསྟར་འབྱུང་ངེས་པ་བཅས་ཀྱི་སྐོར་དེ་ཡིན་པར་
འདུག དེ་ཡང་འགའ་ཞིག་ནི་གྲགས་པ་ཆེ་བ་རང་རེ་ལ་མ་ཡོད་ཐབས་མེད་ཀྱི་སྐོར་དང་།
ལ་ལ་ནི་ཁྱད་ཆོས་སོགས་ཀྱི་ཆ་ནས་ང་ཚོ་དང་ཁད་ཅུང་ཟད་ཉེ་བ་དཔེ་ལྟོས་ལ་ཉེ་བར་
འགབ་པའི་སྐོར། ཁ་ཤས་ནི་སྒེར་ཁྱད་རྒྱང་ཐག་རིང་ཡང་དེ་སྔོན་མཐོང་བ་དཀོན་པ་ཐོས་
པའི་མིག་ཕྱེ་བའི་བྱེད་ལས་དང་ལྡན་པ་ཤ་སྟག་སོགས་སུ་སྨྲ་ཆོག་སྙམ་ཡང་རེ་རེ་བཞིན་སྨྲ་
5བ་བསྐྱུང་ངོ་། །
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གསུམ་པ་གཞུང་ལུགས་ཀྱི་ཕྱོགས་སྟོན་ལ་དོ་སྣང་ཡོད་པ། ཡིག་སྒྱུར་རམ་ལོ་ཙཱ་བྱེད་
སྟངས་ལ་སྨྲ་བ་སྣ་ཚོགས་ཡོད་དེ། ལོ་ཙཱའི་བརྡ་དོན་ཙམ་ལ་ཡང་སྤྱིར་བཏང་སྐད་ཡིག་
གཅིག་ནས་གཅིག་ཏུ་འཕོ་བར་བྱེད་པ་ལ། ཅུང་ཟད་རྙོག་འཛིང་ཆེ་བ་མིའི་རིགས་ཀྱི་རིམ་
པ་མཐོ་བའི་སྐད་བརྡའམ་སྒྲ་རིག་པའི་བྱེད་རྩོལ་ཞིག་ཡིན་པ་ཙམ་དུ་མཐུན་མོད། བྱེ་བྲག་
ལྟ་བ་མི་མཚུངས་པ་མང་དུ་ཡོད་པ་ཡང་ཀུན་གྱིས་མཁྱེན་གསལ་ལྟར་ཡིན།
སྐད་བརྡ་རིག་པའི་དཔྱད་ངོར་ལོ་ཙཱ་ཡང་སྒྲ་རིག་གམ་སྐད་བརྡ་རིག་པའི་ཡ་གྱལ་
ཞིག་སྟེ། སྐད་ཆའི་བར་གྱི་འཕོ་སྒྱུར་རམ་སྤོ་བརྗེ་ཞིག་ཏུ་འདོད་ལ། རིག་གནས་ཀྱི་ཆ་
ནས་སྨྲས་ན་རིག་གནས་བར་གྱི་སྣོལ་སྤེལ་ཏེ། དེའི་མཉམ་ལས་སམ་ཕྱི་འབྲེལ་དང་
གཅིག་ཏུ་འབྲེལ་བ་ཞིག་ཏུ་འདོད། སྒྱུ་རྩལ་སྨྲ་བས་ནི་ལོ་ཙཱ་ཞེས་པ་སྐད་ཡིག་གི་སྒྱུ་
རྩལ་རང་བཞིན་གྱི་གསར་གཏོད་ཅིག་གམ་སྒྱུ་རྩལ་རང་བཞིན་གྱི་བཅོས་འབྲི་ཞིག་སྟེ།
འགྱུར་རྩོམ་དེས་མ་རྩོམ་ལྟར་གྱི་བློ་འབྱེད་དང་། སེམས་འགུལ། མཛེས་ཚོར་ཞིག་སྦྱིན་
ནུས་དགོས་པར་འདོད་པ་སོགས་སྨྲ་བའི་རང་ལུགས་མང་དུ་ཡོད། གཞན་ཡང་བཀྲལ་
དབུབ་རིང་ལུགས་ལས་བྱུང་བ་སྔ་མའི་ཆ་དག་སོ་སོར་བཀྲལ་ཞིང་ཕྱི་མའི་ཆ་ལ་སྒྲོམ་
གཞི་གསར་བ་ཁོག་དབུབ་པའི་ལུགས་དང་། དེང་དུས་རྒྱུགས་ཆེ་བ་ཡོན་ཏན་མཉམ་
ཉིད་སྨྲ་བ་སྟེ། འདིའི་ཡོན་ཏན་ནི་རང་རེའི་གཟུགས་བྱ་བ་ཡོན་ཏན་རྫས་ཀྱི་ཡོན་ཏན་
དང་གོ་བ་ཕྱོགས་མཚུངས་པ་ཡིན་ན་ནུས་པ་དང་ཕན་ནུས་སོགས་སུ་སྨྲ་བ་ཡང་ཡོད་
ངེས། ལུགས་འདི་སྨྲ་བའི་བྱེད་པོ་མཚན་སྙན་ཆེ་བ་འུ་གིན་ནེ་ཏ་ཞེས་པས་བསྒྱུར་ཡིག་
ལས་ཐོན་པའི་ནུས་པ་དང་། ངོས་འཛིན། བརྡ་འཕྲིན། བརྩེ་ཚོར། མཛེས་དཔྱོད། སྤྱོད་
ལམ་སོགས་རྣམ་གྲངས་དགུ་ཡི་ཆ་ནས་མ་ཡིག་དང་བུ་ཡིག་གཉིས་ཀྱིས་ཀློག་པ་པོ་ལ་
བསྐྱེད་པའི་ཡོན་ཏན་ཀུན་ནས་མཉམ་པ་ཞིག་དགོས་པར་བཤད། དེ་ཡང་དེ་སྔོན་ལྟར་ན་
6དབྱིན་སྒོར་ཁྲི་བརྒྱ་ཤོག་མ།
འགྱུར་གྱི་ལེགས་ཉེས་དེ་བྱེ་བྲག་ཏུ་གྱུར་པའི་བརྩམས་ཆོས་ཤིག་ལས་བརྟག་ཅིང་དཔྱད་
པ་ཡིན་ལ། འདི་ནི་ཀློག་མཁན་གྱི་མྱོང་བ་ཞིག་གཙོ་བོར་བྱེད་ཅིང་། སྔ་མ་ནི་སྐད་ཆ་
གཙོ་བོ་དང་ཕྱི་མ་ནི་དེའི་ཡོན་ཏན་ནམ་ནུས་པ་གཙོ་བོར་བྱེད་པ་ཞིག་ཏུ་སྨྲ། ལུགས་
འདི་རང་རེའི་སྒྲ་སྦྱོར་བམ་གཉིས་སུ “རྒྱ་གར་གྱི་སྐད་ཀྱི་གོ་རིམ་ལས…………བསྣོར་ན་
བདེ་ཞིང་གོ་བ་སྐྱེད་པ་ཞིག་ཡོད་ན་ཚིགས་བཅད་ལ་ནི་རྩ་བ་བཞི་པའམ། དྲུག་པའང་
རུང་སྟེ། ཚིགས་སུ་བཅད་པ་གཅིག་གི་ནང་ན་གང་བདེ་བ་བསྣོར་ཞིང་སྒྱུར་ཅིག” ཅེས་
བསྟན་པ་དང་དགོངས་པ་མཐུན་སྙམ།
དེ་བཞིན་བྱེ་བྲག་གི་རྣམ་དབྱེ་ལ་ཡང་རང་རེ་ལྟར་ན་སྒྲ་སྒྱུར་དང་དོན་སྒྱུར། ཐད་
སྒྱུར་དང་དོན་སྒྱུར། ཡོངས་སྒྱུར་དང་བསྡུས་སྒྱུར་ཟེར་བ་གཞུང་ལུགས་ཀྱི་སྡུད་སྟོབས་
ཆེ་བའི་ཐབས་ལམ་དུ་མ་ཞིག་རིང་ནས་གྲགས་ཤིང་ལག་ལེན་དུ་ཡང་དག་པར་སྤྱོད་
བཞིན་ཡོད་ལ། དེང་དུས་ཀྱི་རྒྱལ་སྤྱིར་གྲགས་པ་ཡང་ཉུང་ངུ་མིན་ཏེ། གྲགས་ཆེ་བ་དབྱིན་
ཇིའི་ལོ་ཙཱའི་གཞུང་ལུགས་སྨྲ་བ་ཕེ་ཐེར་ནེ་མར་ཁེ་ཞེས་པའི་རང་ལུགས་ལ་ལོ་ཙཱའི་
བྱེད་རྩོལ་ལ་ལྟོས་ནས་མ་བུ་ཤིན་ཏུ་ཉེ་བ་ཐལ་མོ་སྦྱར་བ་ལྟ་བུ་ཐ་སྙད་སྦྱོར་སྒྱུར་དང་།
དེ་ལས་རིང་བ་ཐད་སྒྱུར། དེ་ལས་རིང་བ་བསྟུན་སྒྱུར། དེ་ལས་རིང་བ་དོན་སྒྱུར་བཞི་དང་།
འགྱུར་ཡིག་ལ་ལྟོས་ནས་བརྡ་མཚུངས་སྒྱུར་ཐབས་དང་། རང་མོས་སྒྱུར་ཐབས། གྲགས་
གོམས་སྒྱུར་ཐབས། བསྐྱར་འབྲིའི་སྒྱུར་ཐབས་སོགས་ཟེར་བ་དུ་མ་ཞིག་ཡོད་མོད། བསྡུ་ན་
གཞན་འགྱུར་རམ་མ་འགྱུར་བྱ་བ་གཙོ་བོ་མ་ཡིག་གི་གོ་བ་ལེན་སྟངས་དང་འགྲེལ་སྟངས་
རྩལ་འདོན་དང་དེ་དབང་བཙན་པར་བྱས་ནས། བུ་ཡིག་གི་བརྗོད་སྟངས་གོམས་སྲོལ་
རང་གཤིས་སོགས་ཅུང་ཟད་ཁྱད་དུ་གསོད་པ་ཞིག་སྟེ། ཀློག་པོ་དག་མ་རྩོམ་གྱི་ཁོར་ཡུག་
ཏུ་དྲངས་ནས་དེའི་གོམས་གཤིས་རང་བཞིན་གྱི་གོ་བ་ལེན་སྟངས་ལ་གོམས་སུ་འཇུག་པ་
ཞིག་དང་། རང་འགྱུར་རམ་བུ་འགྱུར་བྱ་བ་འགྱུར་ཡིག་དང་མ་ཡིག་བར་གྱི་རིག་གནས་
7འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བར་ཁྱད་ཆུང་དུ་འཇུག་ཅིང་། འགྱུར་དེ་བུ་ཡིག་ཀློག་མཁན་མི་ཚོགས་ཀྱི་གོམས་སྲོལ་དང་
བསྟུན་ཚབས་ཆེ་བར་བྱས་པ་ཞིག་ཏུ་འདུ་ཙམ་ཡིན།
དེ་དག་ནི་བསྟན་བཅོས་སྤྱི་ལ་ལྟོས་པ་གཙོ་ཆེ། རྩོམ་རིག་ནི་སྐད་ཆའི་སྒྱུ་རྩལ་གཙོ་
ཆེ་བས་དེ་ལ་སྐབས་དུ་མར་འགྱུར་ཡིག་གིས་བརྗོད་བྱ་ལེགས་པར་སྟོན་ནུས་པ་ཙམ་
གྱིས་ད་དུང་དགོས་པ་མ་རྫོགས་ཏེ། རྗོད་བྱེད་ཚིག་གི་རོ་ཉམས་ཐུན་མོང་མ་ཡིན་པ་ཅི་
ནུས་ཀྱིས་ཐོན་པར་བྱེད་པ་གནད་དུ་ཆེ། ལར་སྙན་ངག་ལ་བསྒྱུར་དུ་མེད་པའི་གཏམ་
ཡང་རིང་མོ་ཞིག་ནས་གྲགས་མོད། དོན་དུ་བསྒྱུར་བ་ཤིན་ཏུ་མང་ཞིང་དེས་སྔ་ན་མེད་
པའི་ཐུན་མིན་སྙན་རོ་མང་དུ་སྦྱིན་ནུས་པ་ཡང་མངོན་སུམ་དུ་གྲུབ་ན་གནད་འགག་
གཙོ་བོ་ནི་ཇི་ལྟར་སྒྱུར་བ་ལ་རག་ལས་སྙམ། དེ་ལ་ཡོན་ཏན་མཉམ་ཉིད་སྨྲ་བ་ལྟར་ན་
བརྡ་འཕྲིན་གྱི་ཡོན་ཏན་མཉམ་པར་བྱེད་པ་ལ་བརྗོད་བྱའི་དོན་ཀུན་ནས་མཉམ་དགོས་
པ་ཙམ་དུ་མ་ཟད། ངག་གི་ཕྲེང་བ་རྗོད་བྱེད་ཚིག་རིས་ཀྱང་མཚུངས་མཉམ་འོང་བར་ཅི་
ནུས་ཀྱིས་འབད་དགོས་ཏེ། མ་ཡིག་ཐད་སྒྱུར་བྱས་ན་གོ་བ་ནོར་འཁྲུལ་ཅན་ཡོང་བའི་རྒྱུ་
རུ་འགྲོ་སྲིད་པ་དང་གཅིག དེར་གོ་དོན་ཉིས་སྦྲགས་སུ་ཡོད་པས་ཀློག་པ་པོར་གོ་འཛོལ་
སྐྱེད་ངེས་པ་དང་གཉིས། ཚིག་སྦྱོར་ཧ་ཅང་མི་བདེ་བ་རྡོ་ཆག་བཙན་སྒྲིག་ལྟ་བུར་སོང་བ་
དང་གསུམ། བུ་ཡིག་གི་བརྡ་སྤྲོད་སྐད་ཡིག་གི་ཆོས་ཉིད་དང་འགལ་བ་དང་བཞི་སོགས་
མ་ཡིན་པའི་གནས་བབ་འོག་མ་ཡིག་གི་ཚིག་འགྲོས་ཚིག་རྒྱུན་སོར་འཇོག་ཅི་ནུས་བྱེད་
འོས་པར་བསྟན་ཡོད་ལ། སྒྲ་སྦྱོར་བམ་གཉིས་སུ་ཡང “རྒྱ་གར་གྱི་སྐད་ཀྱི་གོ་རིམ་ལས་
མི་བསྣོར་བ་བོད་ཀྱི་སྐད་དུ་བསྒྱུར་ན་དོན་དང་ཚིག་ཏུ་འབྲེལ་ཞིང་བདེ་ན་མ་བསྣོར་
བར་སྒྱུར་ཅིག” ཅེས་བྱུང་།
དེ་ཡང་ཡིན་ཏེ། མ་ཡིག་ལ་ཉེ་བར་བསྟུན་པས་ང་ཚོས་གཞན་གྱི་ཚིག་གི་སྡེབ་སྦྱོར་
ཁྱད་པར་བ་དང་། དོན་གྱི་མཚོན་བྱེད་ངོ་མཚར་ཅན། སྐད་ཆའི་བཀོལ་སྟངས་རྨད་དུ་བྱུང་
8དབྱིན་སྒོར་ཁྲི་བརྒྱ་ཤོག་མ།
བ་སོགས་དང་། བྲོ་བ་འདོན་ལུགས་དང་རོ་ཉམས་སྐྱེད་ཐབས། ཐ་ན་རིག་གནས་སྲོལ་
ལུགས་སོགས་ཞིབ་པར་མྱང་བར་བྱ་བ་མང་དུ་རྙེད་ཐུབ་པས་དེ་ཁྱད་དུ་གསོད་པར་མི་འོས་
ལ། དེ་ཉིད་ཁོ་ནས་ང་ཚོའི་སྟོང་ཆ་གསབ་ནུས་ཤིང་། ང་ཚོར་མིག་ལྟོས་ཀྱི་རིན་ཐང་སྦྱིན་
ནུས་པས་རིག་གནས་ནང་འདྲེན་གྱི་དགོས་པ་འགྲུབ་པ་ཡིན། གཞན་དུ་ཡོ་རོབ་དང་ཨ་
རབ། ཨ་མེ་རི་ཁ་བྱང་མ་སོགས་ཡུལ་གང་དུ་གནས་པའི་སྐྱེ་བོ་དག་གིས་བྲིས་པའི་སྙན་
ངག་ཀློག་ཚེ་ཚིག་དོན་གཉིས་ཆར་ནས་རང་རེའི་ཕུལ་ཕྱིན་ངག་རིག་སྨྲ་བ་སྔ་མ་དག་གི་
ལྗགས་རྩོམ་དང་དབྱེར་མེད་པ་འབའ་ཞིག་ཡིན་ན་དེ་ཚོ་དཀའ་བས་ཡིག་སྒྱུར་བྱེད་པ་ལ་
དགོས་པ་འགའ་ཡང་མེད་པར་འགྱུར་རོ་སྙམ།
དེས་ན་ལོ་ཙཱའི་ལག་ལེན་ཁྲོད་རྣམ་པ་ཀུན་ཏུ་གཞུང་ལུགས་ཤིག་ལ་སྒོ་བསྟུན་དགོས་
པ་མིན་ཡང་འདི་ཕྱོགས་ལ་བསམ་བློ་ཡེ་མི་སྐོར་བ་ཡང་ལེགས་པར་མ་མཐོང་བས་རྒྱུས་
ལོན་ལྟ་གཟིགས་ངེས་ཅན་ཞིག་བྱེད་ཅིང་། དེའི་ཁྲིད་སྟོན་གྱི་ནུས་པ་ལ་ཡང་སྣང་ཆུང་མི་
འོས་པར་འདོད། ད་རེབ་ཀྱི་དཔེ་ཚོགས་འདི་ཉིད་ལ་སྙན་ངག་གི་བརྩམས་ཆོས་སོགས་
རེ་ཞིག་མེད་ཀྱང་སྒྲུང་གཏམ་དག་ཀྱང་སྤྱི་ངོས་དང་སོ་སོ་ནས་ལོ་ཙཱའི་གཞུང་ལུགས་གང་
རུང་ལ་ཁུངས་བསྟུན་པ་སྨོས་མ་དགོས་ཏེ། སྤྱི་ཕྱོགས་ཀྱི་དགོས་འདུན་གཅིག་གྱུར་གྱི་
འཆར་གཞི་ཡོད་པ་རྒྱུས་ལོན་བྱུང་ཞིང་། བརྟག་ན་ཡང་སྤྱིར་བཏང་ཐད་སྒྱུར་ལ་གཞོལ་ཆེ་
བ་དང་། འགའ་ཞིག་དོན་སྒྱུར་ལ་ཉེ་བར་བཅར་བ། སྤྱིའི་དགོས་འདུན་གཞིར་བཞག་གི་
ཁར་བྱེ་བྲག་བསྟན་བཅོས་སྒེར་བབ་ལ་གཞིགས་ནས་གང་ལ་གང་འཚམས་སུ་ལག་ལེན་
ལ་ཞུགས་པ་སོགས་ཀྱི་ཁྱད་ཆོས་བདེ་བླག་ཏུ་མཐོང་བར་ནུས།
བཞི་པ་ཚད་སོན་དང་གཟབ་ནན་ལ་མཐོང་ཆེན་མཛད་པ། ལོ་ཙཱའི་ཚད་གཞི་ལ་
ཡང་ཕྱི་ནང་གནའ་དེང་གི་ཤོད་སྟངས་དུ་མ་ཡོད་ལ། གྲགས་ཆེ་བ་དབྱིན་ཇིའི་རིག་སྨྲ་ཐེ་
ཐ་ལེར་ལྟར་ན། དང་པོ་བསམ་བློ་རྦད་དེ་གཅིག་མཚུངས་དང་། གཉིས་པ་རྩོམ་ཉམས་དང་
9འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
རྩོམ་གཤིས་འདྲ་མཚུངས། གསུམ་པ་ཚིག་སྦྱོར་ཅི་ནུས་སུ་ལེགས་པ་བཅས་དགོས་ཤིང་། དེ་
དག་ཇི་བཞིན་འཁྱོངས་དཀའ་ན་དང་པོ་དང་གཉིས་པ་གཙོ་བོར་འཛིན་པར་བྱ་ཞེས་དང་།
རྒྱའི་གཞུང་ལུགས་པ་ཡན་ཧྥུའུ་ལགས་ཀྱི་རྟོན་སོན་སྙན་གསུམ་སྟེ། མ་ཡིག་གི་དགོངས་པ་
ལོན་པས་ཡིད་རྟོན་རུང་བ། འགྱུར་ཡིག་གི་གོ་དོན་དེ་མ་ཡིག་གིས་བསྟན་དོན་གྱི་ཚད་དུ་
སོན་པ། འགྱུར་ཡིག་ཚིག་སྦྱོར་བདེ་ཞིང་སྙན་ཆ་ཐོན་པ་བཅས་དགོས་པ་དང་། ཆན་ཀྲུང་
ཧྲུའུ་ཡི་སྤྲུལ་བསྒྱུར་སྨྲ་བ་སྟེ། འགྱུར་ཡིག་ལ་ལོ་ཙཱ་བརྒྱུད་པའི་རྗེས་ཤུལ་མི་མངོན་ཅིང་།
མ་ཕྱིའི་ནང་དོན་ཁྱད་ཆོས་བྲོ་བ་དང་བཅས་པ་མ་ལུས་པར་ཡོངས་སུ་ཐོན་ཡོད་པ་ལུས་
བརྗེས་ཀྱང་རྣམ་པར་ཤེས་པ་མ་བོར་བ་སྤྲུལ་བ་བཀྱེས་པ་ལྟར་རྨད་དུ་བྱུང་བ་ཞིག་དགོས་
སོགས་མང་དུ་གསུངས་པ་སོ་སོར་གནས་ལུགས་ཡོད་ལ། གནད་དམ་པ་ཞིག་ནི་བསྒྱུར་
བྱའི་བརྩམས་ཆོས་ཀྱི་དགོངས་པ་ལོན་ཅིང་རོ་ཉམས་ཅི་ཐོན་གྱི་རྨང་གཞིའི་སྟེང་སྒྱུར་བྱེད་
སྐད་ཡིག་ལ་སྐུ་ཞབས་ནེ་ཏ་ལགས་ཀྱིས་ལོ་ཙཱའི་ནད་རྟགས་སུ་འབོད་པ་སྟེ། འགྱུར་དིག་
གིས་མ་སྦགས་པ་ཞིག་ལ་ཤིན་ཏུ་སྨོན་ནོ། །
ལོ་ཙཱ་སྤྱི་དང་ཁྱད་པར་དཔེར་སོན་བསྟན་བཅོས་སྒྱུར་བ་ལ་བསམ་གཞིག་ཞིབ་ཚགས་
དང་སྤྱོད་ཚུལ་གཟབ་ནན་བྱ་བ་འདི་ངེས་པར་གལ་ཆེ། འདི་ལ་ཧོད་རྒྱུག་དང་འོལ་ཚོད་
བྱེད་པ་ནི་ཉམ་ཉེས་ཆེན་པོའི་རྒྱུ་སྟེ་ཀུན་ནས་སྤང་བར་བྱའོ། །ནེ་ཏ་ཡིས་ལོ་ཙཱའི་གོ་རིམ་
ལ་མེད་མི་རུང་བ་ནི་དང་པོ་མ་དཔེར་དབྱེ་ཞིབ། དེ་ནས་སྐད་གཉིས་སྤོ་བརྗེ། དེ་ནས་
འགྱུར་ཚིག་བསྐྱར་སྡེབ། ཐ་མ་འགྱུར་ཡིག་རྟོག་བཤེར་བཅས་སོ་ཞེས་དང་། རྒྱའི་ལོ་ཆེན་
ཧྥུ་ལེ་ཞེས་པས་ལོ་ཙཱའི་གནད་འགག་ཆེན་པོ་ཞིག་ནི་ཡང་ཡང་དག་བཅོས་བྱེད་རྒྱུ་དེ་ཡིན།
ལེགས་པོར་སྒྱུར་བ་ལ། སླར་བཅོས་ཡང་བཅོས་དང་། སུམ་བཅོས་བཞི་བཅོས་བྱ། ཞེས་
གསུངས་པ་མད་ལ། བོད་ཀྱི་སྔ་དཔེ་ལྟར་ན་ལོ་ཙཱ་བ་ལེགས་སྦྱར་སྐད་སོགས་ལ་ཇི་ལྟར་
མཁས་ཀྱང་བསྟན་བཅོས་ཆེན་པོ་སྒྱུར་བ་ལ་པཎྜི་ཏའི་སྤྱན་སྔ་བསྟེན་དགོས་པ་ཡང་གཟབ་
10དབྱིན་སྒོར་ཁྲི་བརྒྱ་ཤོག་མ།
ནན་གྱི་ཐབས་ལམ་ལེགས་པོ་ཞིག་གོ །དཔེར་སོན་བསྟན་བཅོས་ཡིན་ཕྱིན་རབ་ན་ཐར་
ཆགས་པ་ཇི་བཞིན་སྐུར་བ་འདི་ལེགས་ཤིང་། དགོས་དབང་གིས་ཐད་སྐྱུར་དང་དོན་སྒྱུར་
རམ། བསྡུས་སྒྱུར་དང་ཐ་ན་བསྐྱར་འབྲི་སོགས་ཀྱང་མི་རུང་བ་མིན་མོད། འདི་ལ་འགྱུར་
བྱང་དུ་སྟོན་པ་སོགས་ཚུལ་གང་རུང་ཞིག་གིས་གསལ་བཤད་ཅིག་འོང་དགོས་ཀྱི་གཞན་
དུ་གོ་འཛོལ་སྐྱེད་པའི་རྒྱུ་རུ་འགྲོ་སྲིད་ལ། མ་རྩོམ་ལ་དགོས་ངེས་ཀྱི་བརྩི་འཇོག་མ་བྱས་
པ་རུ་ཡང་མངོན་ཏེ། གསལ་བཤད་གང་ཡང་མེད་པར་རང་རེའི《ལམ་རིམ་ཆེན་མོ》དང
《ཀློང་ཆེན་མཛོད་བདུན》སོགས་ཡིག་རིགས་གཞན་དུ་ཆ་མི་ཚང་བ་ཞིག་ཏུ་བསྒྱུར་ན་
བུ་ཡིག་ཀློག་པོ་དག་གི་ངོར་གཡས་གཞོག་གཡོན་དྲས་མགོ་མེད་མཇུག་རྡུམ་དེར་བསྟན་
བཅོས་དངོས་ཀྱི་བློ་འབྱུང་བར་འགྱུར་ལ། བོད་པ་དག་གི་གདོང་ལ་ཡང་མ་རངས་པའི་
རྣམ་འགྱུར་ཅི་རིགས་མངོན་དུ་འོང་སྙམ། འགྱུར་དེབ་འདི་དག་གི་སྒྱུར་པ་པོས་ཀྱང་རྣམ་
གཡེང་ལེ་ལོ་རྣམ་པར་སྤངས་པའི་ངོས་ནས་ཐོག་མཐའ་ཀུན་ཏུ་གཟབ་ནན་གྱི་སྤྱོད་ཚུལ་
བསྟེན་ཡོད་པ་སྨོས་མ་དགོས་ན་ཡང་ད་ནས་དེང་ཕྱིན་ཀུན་ཏུ་ང་ཚོས་རང་ནུས་ཡོན་ཚད་
ལ་མ་ལྟོས་པར་བསྟན་བཅོས་འདི་རིགས་གང་བྱུང་དུ་མི་བསྒྱུར་བར་གཟབ་ནན་བྱེད་པ་རྩ་
གནད་ཅིག་ཏུ་འཛིན་དགོས་སྙམ་མོ། །
མདོར་ན་དཔེ་ཚོགས་འདི་ཉིད་ལ་ནི་སྤྱི་ངོས་ནས་དུས་རབས་ཀྱི་བསམ་བློ་ལྡན་
ཅིང་། འཕེལ་རྒྱས་ཀྱི་ཁ་ཕྱོགས་ལ་མཐུན་པ་དང་། ཀློག་པ་པོའི་དགོས་འདུན་སྐོང་ནུས་
པ་སོགས་ཀྱི་ཁྱད་ཆོས་དུ་མ་ལྡན་ལ། ཁྱད་པར་བོད་ཀྱི་རིག་གནས་ཀྱི་སྟོང་ཆ་ལེགས་པར་
གསབ་པའི་རྒྱུ་རུ་ཡོད་ཅེས་སྨྲ་ཆོག་སྙམ། དེ་བཞིན་ལོ་ཙཱ་བ་དག་གིས་ཀྱང་དགོས་འདུན་
གཞིར་བཞག་རང་ནུས་འཇོན་ཐང་རྩལ་སྤྲུགས་བྱས་པས་འགྱུར་དེབ་འདི་དག་གི་སྒྱུར་
རྩལ་ལེགས་ཤིང་སྤྱི་ངོས་ཆུ་ཚད་མཐོ་བས་དུས་བསྟུན་ཕན་པ་འཇོ་བར་སོམ་ཉི་བྲལ་ལ།
གཞན་ཡང་བརྒྱུད་རིམ་ཡོངས་ལ་ཁེབ་པའི་བསམ་གཞིག་ནན་ཅག་དང་། འཆར་གཞི་
11འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཞིབ་ཚགས། གོ་རིམ་ངེས་གཏན། འགྲོ་ལུགས་ལུགས་མཐུན་སོགས་སྔོན་དུ་སོང་བས་ཇུས་
གཞིའི་ཆ་གང་རུང་ནས་ཀྱང་ལེགས་སོ་སྦྱིན་པའི་གནས་སུ་མཐོང་ངོ་། །
ཞེས་པའང་ཁོང་རྩོམ་སྒྲིག་ཁང་གིས་བསྐུལ་ངོར་སྨྱུག་ཐོགས་པ་
འཇུ་སྐལ་བཟང་ནས་བྲིས་ཤིང་གུས་པར་ཕུལ་བའོ། །དབྱིན་སྒོར་ཁྲི་བརྒྱ་ཤོག་མ།
སྒྱུར་པ་པོའི་གཏམ།
གཅིག
མ་ཁུ·ཐོ་ཝུན་ནི1835—1910ཨ་མེ་རི་ཁའི་རྩོམ་མཁན་གྲགས་ཅན་དང་གཏམ་
བཤད་མཁན་གྲགས་ཅན་ཡིན། མིང་དངོས་ལ་སཱ་མོར“ལན་ཧུན·ཁོ་ལེ་མུན(Samuel
Langhorne Clemens)ཞེས་གསོལ། མ་ཁུ·ཐོ་ཝུན་ཞེས་པ་པིར་མིང་དུ་གསོལ་ཞིང་། དེ་ནི་
སྨི་ཞི་ཞི་པི་གཙང་པོའི་ཆུ་རྐྱལ་མཁན་གྱིས་ཆུ་ལམ་གྱི་ཆུ་བྲུག་ཚད་འཇལ་ནས་མཚོན་
བྱེད་དུ་བཀོལ་བའི་ཐ་སྙད་ཅིག་ཡིན།
ལོ12སྟེང་ཨ་ཕ་ཚེ་ལས་འདས་རྗེས་ཁོ་རང་སློབ་གྲྭ་ལས་ཕྱིར་བུད་དེ་བཟོ་གྲྭའི་ནང་
ལས་མི་ཆུང་ཆུང་ཞིག་མི་བྱེད་ཐབས་མེད་བྱུང་། སྨི་ཞི་ཞི་པི་གཙང་པོའི་ཆུ་ལམ་གྱི་སྣེ་ཁྲིད་
མཁན་དང་། གཏེར་རྐོ་མཁན། གསར་འགྱུར་འགོད་མཁན་བཅས་ཀྱི་ལས་ཀར་ཞུགས་
མྱོང་། དེ་དུས་རིམ་བཞིན་ཁྱད་མཚར་ལྡན་པའི་རྩོམ་ཐུང་འགའ་རེ་བྲིས་ནས་རང་ཉིད་
ཀྱི་རྩོམ་རིག་ལས་དབང་ལ་ཁ་ལོ་བསྒྱུར་མགོ་བརྩམས། འཐུས་ཚབ་སྒྲུང་གཏམ་ལ《དབྱིན་
སྒོར་ཁྲི་བརྒྱ་ཤོག་མ》དང《ཧ་ཁོ་པེ་ལེ•ཧྥེ་ཨུན་གྱི་ཉེན་མཆོང་ཟིན་ཐོ》《ཐང་མོའུ•སོ་ཡཱའི་
ཉེན་མཆོང་ཟིན་ཐོ》སོགས་ཡོད།
མ་ཁུ·ཐོ་ཝུན་ནི་ཨ་མེ་རི་ཁའི་མཐའ་དཔྱོད་དངོས་ཡོད་རིང་ལུགས་ཀྱི་རྩོམ་རིག་ལ་
རྨང་གཞི་འདིང་མཁན་དང་། འཛམ་གླིང་ན་སྐད་གྲགས་ཆེ་བའི་སྒྲུང་ཐུང་གི་སློབ་དཔོན་
13འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཆེན་མོའང་ཡིན། ཁོང་གི་སྐུ་ཚེ་ཧྲིལ་བོར་བརྩམས་ཆོས་འབོར་ཆེན་ཞིག་བྲིས་ཡོད་ལ། སྒྲུང་
གཏམ་དང་། འཁྲབ་གཞུང་། ལྷུག་རྩོམ། སྙན་ངག་སོགས་རྩོམ་སྟངས་གང་མང་སྤྱད་འདུག
ནང་དོན་གྱི་ཐད་ནས་གླེང་ན། ཁོང་གི་བརྩམས་ཆོས་དག་གིས་ཚུལ་མིན་སྣང་ཚུལ་ལམ་ཡང་
ན་མི་གཤིས་ཀྱི་སྐྱུག་བྲོ་བའི་རང་བཞིན་ལ་དགག་པ་བརྒྱབ་སྟེ། ཡིག་སྒྲིག་ལས་བཟོ་པ་དང་
གྲུ་པ་བྱས་མྱོང་བའི་རྩོམ་པ་པོ་འདིའི་བདེན་དོན་བློ་དཀར་དང་ཕལ་བའི་མི་སེར་ལ་སེམས་
ཁུར་བྱེད་པའི་བསམ་བློ་དྲག་པོ་མཚོན་ཡོད། འབྲི་སྟངས་ཐད་ནས་གླེང་ན། ཆེད་མཁས་པ་
དང་ཀློག་པ་པོས་གཅིག་མཐུན་དུ་མོས་པ་ལྟར། དགོད་བྲོ་ཞིང་ཟུར་ཟ་ལྡན་པ་ནི་ཁོའི་རྩོམ་
གཤིས་ཀྱི་ཁྱད་ཆོས་སུ་སྨྲ། ཁོ་ནི་ཨ་མེ་རི་ཁ་ཐོག་མའི་མ་རྩ་རིང་ལུགས་ནས་བཙན་རྒྱལ་
རིང་ལུགས་ཀྱི་འཕེལ་རྒྱས་གོ་རིམ་དངོས་མ་བརྒྱུད་མྱོང་བ་ཞིག་ཡིན་ལ། དེའི་བསམ་བློ་དང་
གསར་རྩོམ་གྱིས་ཀྱང་དགོད་བྲོ་ཡང་མོ་ནས་ཟུར་ཟ་ཚ་བོ་དེ་ནས་འཇིག་རྟེན་ལ་སྐྱོ་སུན་སྐྱེ་
བའི་འཕེལ་རྒྱས་གོ་རིམ་བརྒྱུད་ཡོང་བ་མངོན་མཚོན་བྱས་ཡོད་དེ། ཁོ་ལ “ཨ་མེ་རི་ཁའི་
རྩོམ་རིག་ཁྲོད་ཀྱི་ལེན་ཁུན” དང “ཨ་མེ་རི་ཁའི་ས་སྐྱེས་རྡོ་སྐྱེས་ཀྱི་ཁྱད་ཆོས་ལྡན་པའི་
རྩོམ་པ་པོ” བཅས་ཀྱི་མཚན་སྙན་ཐོབ་ཡོད།
2006ལོར། ཨ་མེ་རི་ཁའི་དུས་དེབ་གྲགས་ཅན《ནུབ་ཀྱི་རྒྱ་མཚོ་ཆེན་པོའི་ཟླ་དེབ》ཅེས་
པས་མ་ཁུ·ཐོ་ཝུན་ཁོ་ཨ་རི་རྒྱལ་ཁབ་ཀྱི་ཤུགས་རྐྱེན་ཆེས་ཆེ་བའི་མི་སྣ100བདམས་ཡོད་པ་
ལས་ཨང་རིམ16པ་རུ་བདམས་འདུག
གཉིས།
མ་ཁུ•ཐོ་ཝུན་གྱི་སྒྲུང་ཐུང་ནི་ནམ་རྒྱུན་བྱུང་རིམ་བྱེ་བྲག་པ་ཞིག་གི་མཐའ་བསྐོར་ནས་
འབྲི་མགོ་རྩོམ་ཞིང་། བདེ་ལྕག་འཁྱུག་པོའི་སྨྱུ་གུའི་ནུས་ཤུགས་བཀོལ་ནས་སྒྲོ་འདོགས་འུད་
14དབྱིན་སྒོར་ཁྲི་བརྒྱ་ཤོག་མ།
ཤོབ་རྩལ་སྤྲུགས་ཀྱིས་འཇོན་ཐང་ངོམ་པ་དེས། ཀློག་པ་པོའི་སེམས་ལ་དཔེ་དེ་མི་སྲིད་པ་
ཤེས་བཞིན་དུ་རིམ་པ་རིམ་པར་གནས་དེར་ཁྲིད་འགྲོ་ངེས་ལ། བདེན་སྙམ་གྱི་བློ་སྐྱེད་ཅིག་
སྟེར་བར་བྱེད། རྗེས་དཔག་མནོ་བསམ་བྱས་མཐར་མ་གཞི་དཔེ་མི་སྲིད་པ་འདི་འདྲའི་ཁྲོད་
ད་དུང་བདེན་དངོས་ཆེན་པོ་ཞིག་འདུག་པ་ཚོར་ཐུབ། དེས་ན་རྩོམ་པ་པོའི་སྨྱུག་འོག་གི་མི་
དང་དོན་རྣམས་ཁྱོད་ཀྱི་ཉེ་འགྲམ་དང་ཐ་ན་རང་གི་ལུས་སྟེང་དུ་བདོག་ཀྱང་སྲིད་པ་རེད།
ཁོའི་བརྩམས་ཆོས་ཀྱིས་སྤྱི་ཚོགས་ཀྱི་མུན་ནག་ཉེས་སྐྱོན་གྱི་ཆ་གཏིང་ཟབ་ཏུ་ཐེར་
འདོན་བྱས་མེད་ལ། མི་ཚེའི་གནས་ལུགས་ཟབ་མོ་གླེང་བརྗོད་ཀྱང་གནང་མེད་ནའང་།
ཞིབ་ཚགས་སྒོས་མྱོང་རོལ་བྱས་པ་ལས་ད་གཟོད་དེའི་ཕྱི་ཚུལ་གཏམ་རྒྱུད་ཀྱི་རྒྱབ་ངོས་
སུ་ཤུགས་བསྟན་གོ་དོན་ཟབ་མོ་ཞིག་སྦས་ཡོད་པ་རྟོགས་འོང་། དཔེར་ན《ངས་ཞིང་ལས་
ཚགས་པར་ལ་ཇི་ལྟར་གཙོ་སྒྲིག་བྱས་ཚུལ》དང《བཅར་འདྲི་ཐེངས་ཤིག་དང་ལེན་བྱས་
པ》ལྟ་བུར་ཕྱི་ཚུལ་གྱི་ཟུར་ཟ་ནི་ཚགས་པར་ལས་རིགས་ཀྱི་རྩོམ་སྒྲིག་པ་དང་གསར་
འགྱུར་འགོད་མཁན་ལ་གཏད་ཡོད་མོད། གསར་འགྱུར་ལས་རིགས་ཀྱིས་ནུས་མེད་མི་འདི་
འདྲ་སྡུད་དགོས་པའི་རྒྱུ་མཚན་ཅི་ཡིན། ཚགས་པར་གྱི་མ་དངུལ་སུས་བཏོན་པ་ཡིན་ལ།
སུ་ཞིག་གིས་གཙོ་འཛིན་བྱས་པ་ཡིན། ཡང་ན་སུ་ཞིག་ལ་བལྟ་རུ་འཇུག་པ་ཡིན། དེ་ལྟར་
རིགས་པ་དེད་ནས་བསམ་བློ་བཏང་ཚེ། ད་གཟོད་ཨ་མེ་རི་ཁས་འུད་བསྟོད་བྱས་པའི་གསར་
འགྱུར་རང་མོས་ཀྱི་མཐིལ་བརྟོལ་ཡོང་། ཡང་གཅིག་བཤད་ན། 《ཁོ་ཡང་སྙིང་གསོན་ཡོད་
དམ་ཤི་འདུག》ཅེས་པ་དེར། བལྟས་མ་ཐག་སྒྱུ་རྩལ་ལས་རིགས་ཀྱི་མུན་ནག་ཐེར་འདོན་
བྱས་ཏེ། རྩོམ་རྫུན་དང་གནའ་རྩོམ་ལ་ལད་མོ་བྱེད་མཁན་གྱི་སྒྱུ་རྩལ་པའི་ངོ་གདོང་གཅེར་
བུར་ཕུད་འདུག་མོད། གལ་ཏེ་སྒྱུ་རྩལ་ཚོང་རྫས་སུ་གྱུར་ཏེ་སྒྱུ་རྩལ་པ་སྒོར་མོའི་ངན་གཡོག་
ཏུ་གྱུར་པ་མིན་ཚེ། དོན་དངོས་དང་མི་མཐུན་པའི་གདེང་འཇོག་ལ་ཚད་གཞི་མེད་པར་སྒྱུ་
རྩལ་པ་རྣམས་དབུལ་བོ་དབུལ་རྐྱང་དུ་གྱུར་དགོས་དོན་གང་ན་ཡོད།
15འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གལ་ཏེ་སྒྱུ་རྩལ་ལ་བློ་སེམས་རྩེ་གཅིག་གིས་ལུས་སྲོག་འབུལ་མཁན་གྱིས་ཁ་གསོ་མི་
ནུས་པར། མི་ལ་ལས་འུད་བསྟོད་བྱས་ནས་མཐོ་རུ་བཏེགས་པའི་ཐ་ཤལ་པས་འབྱོར་ཕྱུག་
ངོམ་པར་བྱས་ན། དོན་དངོས་ཀྱི་སྒྱུ་རྩལ་ནི་ཇི་ལྟར་གནས་ཐུབ་ལ་ཇི་ལྟར་གོང་འཕེལ་དུ་
གཏོང་དགོས་ཨང་། འདྲ་མཉམ་དང་ལུགས་མཐུན་མིན་པའི་རྣམ་པ་འདི་དག་ཡང་ཡང་རྒྱ་
ཁྱབ་ཏུ་སྤེལ་རྒྱུ་ནི། སྒྱུ་རྩལ་ལས་རིགས་ཁོ་ནར་བདོག་པ་ཞིག་མ་ཡིན་ཏེ། གལ་སྲིད་གང་
འདོད་དུ་ཁྱབ་པར་བྱས་ཚེ། སྤྱི་ཚོགས་ཀྱི་དྲང་བདེན་དང་མིའི་རིགས་ཀྱི་ཟིལ་ཤུགས་ལ་
ཡང་སྙིང་ཇི་ལྟར་བལྟ་དགོས་ཨང་།
《ཁུལ་དཔོན་བདམས་ཐོན་ཡོང་བའི་འགྲན་བསྡུར》ནི་མ་ཁུ·ཐོ་ཝུན་གྱི་སྒྲུང་ཐུང་
ལེགས་ཤོས་དེ་ཡིན་ལ། དེས་ཨ་རི་སྤྱི་ཚོགས་ཀྱི་དམངས་གཙོ་ཆབ་སྲིད་ལམ་ལུགས་ལ་
ཕྱོགས་ཡོངས་ནས་ཐེར་འདོན་དང་སུན་འབྱིན་བཏང་ཡོད། སྒྲུང་གི་ཁྱད་ཆོས་དགོད་བག་
ལྡན་ཞིང་། ལེ་ཚན་ཐུང་ངུས་ཨ་རིའི་འདེམས་བསྐོ་ལམ་ལུགས་ཀྱི་རུལ་སུངས་དང་མུན་
ནག་གི་ངན་མཚང་བརྟོལ་བར་བྱས། བསམ་བློ་ཆེས་གཏིང་ཟབ་སྒོས་ཨ་རིའི་མུན་ནག་
འཐིབ་པའི་ཟེར་སྒྲོས་ཀྱི “དམངས་གཙོ” འདེམས་བསྐོ་ལམ་ལུགས་ཀྱི་ནང་རོལ་རྫོབ་
པོ་ཐེར་དུ་བཏོན་ནས། མ་རྩ་རིང་ལུགས་འདེམས་བསྐོ་ལམ་ལུགས་ཀྱི་ཚུལ་འཆོས་རང་
བཞིན་ཕྱིར་མངོན་པར་བྱས་ཏེ་ཨ་རིའི་ཆབ་སྲིད་ཀྱི་རྫུན་བག་ཕྱི་རུ་མངོན་ཡོད།
སྒྲུང་གཏམ《དབྱིན་སྒོར་ཁྲི་བརྒྱ་ཤོག་མ》ཡི་ནང་དུ། མི་སྣ་གཙོ་བོ་སྟེ་དབུལ་བོ་དེས་
སྟེས་དབང་གིས་དབྱིན་སྒོར་ཁྲི་བརྒྱ་ཤོག་མ་གཅིག་རྙེད་དེ་ལོན་ཏོན་གྱི་མི་སྣ་གྲགས་ཅན་
དུ་གྱུར་རྗེས། མི་རྣམས་ཀྱིས་སྒོར་མོའི་བདག་པོ་སུ་ཡིན་དང་དེའི་དངོས་རྫུན་གང་ཡིན་
མི་དབྱེ་བར་སྒོར་མོ་མཐོང་མ་ཐག་དབུལ་བོ་དེར་ཡིད་ཆེས་སྐྱེས་ཤིང་དབྱིན་སྒོར་ཁྲི་བརྒྱ་
ཤོག་མ་དེར་གུས་པས་མཇལ་ཁ་ཞུས་ཤིང་དབུལ་བོ་དེ་ལའང་བརྩི་བཀུར་བླ་མེད་བགྱིས།
དབུལ་བོའི་མཚན་སྙན་དང་། དངུལ་སྒོར། བརྩེ་དུངས་སོགས་ཀྱང་བསྟུད་མར་འཕོས་
16དབྱིན་སྒོར་ཁྲི་བརྒྱ་ཤོག་མ།
ཡོང་བས་བཟོད་མི་ནུས་པ་ལྟ་བུ་ཞིག་བྱུང་། སྒྲུང་གཏམ་གྱིས་སྒྲོ་འདོགས་འབྲི་ཐབས་སྤྱད་
དེ་དངུལ་སྒོར་གྱིས་མི་ནུས་པ་མེད་པའི་ཨ་རིའི་སྤྱི་ཚོགས་ལ་ཟུར་ཟ་དང་ཚུལ་འཆོས་ཀྱི་
ཀུན་སྤྱོད་ལྟ་ཚུལ་ལ་སུན་འབྱིན་བཏང་ཡོད།
ད་དུང་དེའི་ནང་དབུལ་བོས་ལག་ལ་དབྱིན་སྒོར་ཁྲི་གཅིག་བཟུང་ནས་དངངས་
འཚུབ་ཁྲོད་ཡིད་ཚིམ་པའི་འཛད་སྤྱོད་དང་ཞབས་ཞུ་ལེགས་པོ་མྱོང་བཞིན་འགྲོ་སྒོ་སྤུ་
ཙམ་ཡང་གཏོང་མི་དགོས་པའི་སྣང་ཚུལ་དེས་ཀྱང་། མ་རྩ་རིང་ལུགས་ཀྱི་དངུལ་བཀུར་
མ་བློའི་མི་གཤིས་དེ་དབྱིན་སྒོར་ཁྲི་བརྒྱ་ཤོག་མ་གཅིག་གི་མདུན་དུ་དེ་འདྲའི་གཉོམ་
ཞིང་བརྗོད་རིན་མེད་པ་ཞིག་ཡིན་པར་མཚོན་ཡོད། དེ་ལྟར། 《དངུལ་སྒོར་སུམ་ཁྲིའི་ཤུལ་
བཞག་རྒྱུ་རྫས》སུའང་དབུལ་ཕོངས་ཁྱོ་ཤུག་གཉིས་ཀྱི་དགོད་བག་བྲོ་བའི་གསེར་དངུལ་ལ་
སྨོན་པའི་རྨི་ལམ་མམ་འཁྲུལ་སྣང་བྲིས་པ་དེས། ང་ཚོ་ལ་རང་དབང་མེད་པར་སྡུག་གད་
འཆོར་དུ་འཇུག་པའི་ཞོར་དུ་ཡིད་གཏིང་ནས་སྙིང་མི་རྗེ་ཀ་མེད་ཀྱི་ཚོར་བ་ཞིག་ཀྱང་སྐྱེ་
རུ་བཅུག་སོང་། ཁོ་ཚོ་ནི་ཉེས་མེད་གཉོམ་ཆུང་གི་མི་རེད་ཨང་།
མ་ཁུ·ཐོ་ཝུན་ནི་ཨ་རིའི་རྩོམ་རིག་གི་ཕུལ་བྱུང་འཐུས་ཚབ་པ་ཞིག་ཡིན་ཏེ། ཁོ་རང་
མིའི་རིགས་རིང་ལུགས་ཀྱི་ལངས་ཕྱོགས་སུ་ལངས་ཏེ་དམངས་གཙོ་དང་རང་དབང་གི་
ཕྱི་ཚུལ་འོག་མ་རྩ་རིང་ལུགས་རྒྱལ་ཁབ་ཀྱི་སྤྱི་ཚོགས་གས་ཆག་ཤོར་བ་ལས་རིགས་རྒྱུད་
དམའ་འབེབས་དང་། དངུལ་བཀུར་རིང་ལུགས། བཀས་བཀོད་རྒྱུད་འཛིན་གྱི་སྲིད་དབང་
སྒེར་གཅོད་ལམ་ལུགས། ཆོས་ཚོགས་ཀྱི་བདེན་རྫུན། བཙན་འཛུལ་རྒྱ་བསྐྱེད་སོགས་
ཕྱི་རུ་མངོན་པར་བྱས་པ་དེས་དོན་དངོས་སྟེང་དམངས་གཙོ་དང་རང་དབང་ལྡན་པའི་
འཚོ་བར་སྨོན་སེམས་བཅངས་པའི་བསམ་བློའི་ཁྱད་ཆོས་བསྟན་ཡོད་ལ། མིང་དུ་གྲགས་
པའི་དགོད་བྲོ་དང་ཟུར་ཟར་མཁས་པ་ཞིག་ཡིན་པའི་ཆ་ནས། ཁོའི་རྩོམ་པའི་སྒྱུ་རྩལ་རང་
བཞིན་གྱི་ཁྱད་ཆོས་ཀྱང་གཞན་ལས་འཕགས་པའི་དགོད་བྲོ་ཟུར་ཟ་ལས་རྟོགས་ཐུབ།
17འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གསུམ།
བསྒྱུར་རྩོམ་གྱི་གོ་རིམ་ནི་དགོད་བག་བྲོ་བའི་གཏམ་རྒྱུད་ཀྱིས་ང་ལ་སྤྲོ་སྣང་བསླངས་
པའི་གོ་རིམ་ཞིག་ཡིན་ལ། ཟུར་ཟའི་ཚིག་རྣོན་པོ་དག་གིས་ཀྱང་ང་རང་གི་དངོས་ཡོད་
སྤྱི་ཚོགས་ལ་བཟུང་བའི་ལྟ་ཚུལ་གྱི་འདོད་བློ་བསྐངས་པ་ཞིག་ཅི་ལ་མིན། དེ་བས་ཀྱང་
སྒྲུང་ཐུང་རེ་རེའི་བྱུང་རིམ་ཁྲོད་སྐྱི་གཡའ་ཞིང་སྐྱུག་བྲོ་བའི་རྣམ་པ་དེས་མགོ་མཇུག་བར་
གསུམ་ནས་མི་ལ་མནར་གཅོད་བཏང་སྟེ། ཟས་ཀྱི་ཡི་ག་འགག་ཅིང་གཡས་གཡོན་ཉེ་
འགྲམ་ལ་ལྟ་ཞིང་ལྟ་དགོས་པའི་སྐྲག་སྣང་དང་བྲེད་ཤ་ཐོན་པ་ཞིག་གིས་ད་ནི་ཡིག་སྒྱུར་
ཐེངས་འདི་མྱུར་བ་མྱུར་བར་མཇུག་རྫོགས་ན་ཅི་མ་རུང་སྙམ་པ་ཞིག་ཀྱང་སྐྱེས་བྱུང་། དོན་
དངོས་སྟེང་དེ་ནི་མ་ཁུ•ཐོ་ཝུན་གྱི་ཤེས་རབ་ལ་ཡིད་སྨོན་དང་རྗེས་སུ་ཡི་རང་ཤོར་བའི་
སེམས་ཁམས་ཀྱི་འདུ་འགོད་ཅིག་ཡིན་ཞེས་བརྗོད་ན་ཤིན་ཏུ་འཚམ་པར་སེམས། གང་
ལྟར་ཐུག་འཕྲད་འདི་ལ་བཀའ་དྲིན་ཞུ་སྙིང་དང་ཞུས་ཟིན། དེས་ན་བདག་ནི་རྒྱ་བོད་ཡིག་
རིགས་གཉིས་ལ་དབང་འབྱོར་བའི་ཡིག་སྒྱུར་ཆེད་མཁས་པ་མིན་ལ། ལྷག་པར་དུ་རྒྱ་ཡིག་
གི་འགྱུར་རྩོམ་ནང་དབྱིན་ཇིའི་སྐད་ཐད་སྒྱུར་གྱི་ཐ་སྙད་མང་པོ་ཡོད་པ་རྣམས་ཐད་ཀར་དེ་
ལྟར་བསྒྱུར་བ་ནི་ཅུང་ཙམ་མི་འཚམ་མོད། ཆུ་ཚད་ཀྱི་ཚད་བཀག་ཐེབས་པས་དེ་ལྟར་མི་
བྱེད་ཀ་མེད་བྱུང་། ད་དུང་ཡང་སྤྱིའི་ཆ་ནས་སྒྱུར་ནོར་དང་ཡིག་ནོར་ཆད་ལྷག་གང་མང་
མཆིས་སྲིད་པས་གཟུར་གནས་རྣམས་ཀྱིས་དེའི་དོན་ཐུགས་སུ་འཇགས་པར་འཚལ་ལོ། །
ཞེས་བདེ་སྐྱིད་སྒྲོལ་མ་ནས།
18དབྱིན་སྒོར་ཁྲི་བརྒྱ་ཤོག་མ།
དཀར་ཆག
དབྱིན་སྒོར་ཁྲི་བརྒྱ་ཤོག་མ།·
སྐམས་ཤ་འབོར་ཆེན་གྱི་གན་རྒྱའི་དོན་དངོས།……………
ཨེ་ཏི་ཧྭ“སྨི་ཨེར་སི་དང་ཆོ་ཀྲི“པུན་ཏུན་གཉིས་ཀྱི་གཏམ་རྒྱུད།
ཨོ་ལི་ལི་ཡས་གཉེན་རྟགས་བརྒྱབ་པའི་སྐྱེས་པ་ལས་ངན།
འཇར་མན་ས་ཀུན་ཧྥེ་ཨེར་ཏི་ཡི་ངོ་མཚར་གཏམ་རྒྱུད།
ཁྱིས་བཤད་པའི་གཏམ་རྒྱུད།
གཡོ་ཐབས།.......
རྨི་ལམ་ཡ་མཚན་ཞིག..
རྒྱལ་པོས “ཡང་བསྐྱར་ཐེངས་གཅིག་ཤོག” ཅེས་སྨྲ།·
མེ་འཁོར་ནང་མིས་མི་ཟོས་པའི་ཟིན་ཐོ།.
ཁུལ་དཔོན་བདམས་ཐོན་བྱེད་པ།.
མའེ་ཁོ་ཝེ་ལེན་སི་ཁྱོ་ཤུག་ཟུང་གིས་སྐྱི་གཤིས་ཨོལ་ཚད་ལ་
ཇི་ལྟར་ཁ་གཏད་འཇལ་ཚུལ།....…
མའེ་ཁོ་ཝེ་ལེན་སི་ལྕམ་མོ་དང་གློག་འཁྱུག་འབྲུག་གྲགས།·
ལྐོག་གྱུར་གྱི་འཚམས་འདྲི།………………
(1)
(48)
(63)
(77)
(83)
(96)
• (119)
(178)
(198)
· (203)
(223)
(234)
(248)
• (263)
1འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཁོ་ནི་ཡང་སྙིང་ཤི་ཟིན་ནམ་ཡང་ན་ད་དུང་གསོན་ཡོད།
(273)
ངས་ཞིང་ལས་ཚགས་པར་ལ་ཇི་ལྟར་གཙོ་སྒྲིག་བྱས་ཚུལ།
(293)
བཅར་འདྲི་ཐེངས་ཤིག་དང་ལེན་བྱས་པ།
(305)
ལུས་ལ་ནད་གདོན་གྱིས་བརླམས་པའི་མི་ཞིག་གི་གཏམ་རྒྱུད།
(315)
འདྲེ་ཡི་གཏམ་རྒྱུད་ཅིག…………………
(331)
གཏམ་རྒྱུད་དངོས་མ་ཞིག
(344)
དུས་རབས་བར་མའི་སྐྱ་མིའི་གཏམ་རྒྱུད།
(355)
དངུལ་སྒོར་སུམ་ཁྲིའི་ཤུལ་བཞག་རྒྱུ་རྫས།
(371)དབྱིན་སྒོར་ཁྲི་བརྒྱ་ཤོག་མ།
དབྱིན་སྒོར་ཁྲི་བརྒྱ་ཤོག་མ།
ང་རང་ལོ་ན་ཉེར་བདུན་ལ་སོན་པའི་ལོ་དེར། ཅིའུ་ཅིན་ཧྲན་དུ་གཏེར་རི་མ་རྐང་ཚོང་
རའི་བར་ཁེ་བ་ཞིག་ཡོད་པ་དེའི་གླ་བ་བྱས་ནས། མ་རྐང་ཉོ་ཚོང་གི་གནས་ཚུལ་ཞིབ་ཕྲར་ཆ་
རྒྱུས་ཡོད་པར་གྱུར། ང་ནི་སྤྱི་ཚོགས་སྟེང་གི་ཕོ་ཧྲེང་ཁེར་འདུག་ཅིག་ཡིན་ནའང་། བློ་རིག་
རྒོད་ཅིང་གཞུང་དྲང་ཟོལ་མེད་ཀྱི་མཚན་སྙན་འཛོམས་ཡོད། ཁྱད་ཆོས་འདི་དག་འཛོམས་
པས་ང་རང་ཆེས་མཇུག་མཐའི་ལེགས་འགྲུབ་ཀྱི་ལམ་ཁར་ཕྱོགས་སྲིད། དེའི་ཕྱིར་ང་རང་
ཉིད་རང་གི་མདུན་ལམ་ལ་ཡིད་ཆེས་ཀྱིས་ཁེངས་ཡོད།
ནམ་རྒྱུན་གཟའ་སྤེན་པའི་ཕྱི་དྲོ་ཚོང་ར་བསྡུས་རྗེས། དུས་ཚོད་དེ་ནི་ང་རང་ཉིད་
ཀྱིས་བཀོད་སྒྲིག་བྱས་ཆོག གོམས་སྲོལ་ལྟར་ངས་ནམ་རྒྱུན་གྲུ་གཟིངས་ཆུང་ཆུང་ཞིག་ལ་
ཁ་ལོ་བསྒྱུར་ནས། མཚོ་འགག་ཏུ་སྐོར་གཡེང་བྱས་ཏེ། ཁོམ་སྐབས་ཀྱི་དུས་ཚོད་འགྱངས་
ཐབས་བྱས་པ་ཡིན། ཉིན་ཞིག་ལ། ངས་ཉེན་ཁར་མ་འཛེམ་པར་ཧ་ཅང་ཐག་རིང་ཞིག་ཏུ་
བསྐྱོད་དེ། རླུང་རླབས་ཀྱིས་རྒྱ་མཚོ་ཆེན་པོའི་ཡང་སྟེང་དུ་དེད། རྗེས་སོར་མུན་རུབ་པས་
ང་རང་འུ་ཐུག་པའི་ཚད་དུ་བཅར་སྐབས། ལོན་ཏོན་ཕྱོགས་སུ་སྐྱོད་བཞིན་པའི་སྐྱ་ལེབ་
འཕྲེད་མ་ཆ་ཅན་གྱི་གཡོར་གྲུ་ཞིག་གིས་ང་རང་བསྐྱབས་པ་ཡིན། དེའི་རྗེས་ནས་རླུང་
འཚུབ་བརྒྱུད་པའི་གྲུ་གཟིངས་རྒྱང་སྐྱོད་ཀྱི་གོ་རིམ་ཞིག་སྟེ། གྲུའི་སྟེང་གི་མིས་ང་རང་གྲུ་
པ་ཕལ་བ་ཞིག་བྱེད་དུ་བཅུག་པ་ལ། འགྲུལ་གླའི་རིན་གྱི་ཚབ་ཏུ་ངལ་རྩོལ་བྱས་པ་ཡིན།
1འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ང་རང་ལོན་ཏོན་ལ་འབྱོར་སྐབས། ངའི་ལྭ་བ་སྔར་ནས་རྫོབ་ཅིང་ཐེད་པར་གྱུར་ཏེ་ཨམ་
ཕྲག་ཏུ་སྒོར་གཅིག་མ་གཏོགས་ལྷག་མེད། སྒོར་མོ་འདིས་ང་རང་གི་དུས་ཚོད་ཉེར་བཞིའི་
ཡུན་གྱི་བཟའ་བཏུང་དང་འདུག་གླ་ཙམ་ལས་མི་འདང་བ་རེད། གཞུག་གི་དུས་ཚོད་ཉེར་
བཞིའི་ནང་ང་ལ་ཁ་ཟས་མེད་ཅིང་། འདུག་གནས་ཀྱང་ཡོད་ཚོད་མ་རེད།
ཉིན་གཉིས་པའི་སྔ་དྲོར། དུས་ཚོད་བཅུའི་གཡས་གཡོན་དུ། ངའི་གོན་པ་ཧྲལ་ཧྲུལ་
གྱོན་ཞིང་། ལྟོ་བ་ལྟོགས་གྲིས་མནར་ནས། པའོ་ཐེ་ལན་སྲང་ལམ་ཆེན་མོ་བརྒྱུད་དེ་མདུན་
ཕྱོགས་སུ་སྐྱོད་བཞིན་པའི་སྐབས་དེར། བུ་རྫི་མས་ཁྲིད་པའི་བྱིས་པ་ཞིག་ཀྱང་དེ་རུ་བརྒྱུད་
བྱུང་བར། ཁུ་བ་མོད་ལ་ཞིམ་པའི་ཆང་བ་ལི་ཆེན་པོ་ཞིག——སོ་གཅིག་བཏབ་ཟིན་པ་
དེ—མཐོང་སྣང་གི་ཤུར་དོང་ཞིག་ཏུ་གཡུགས་བྱུང་། ངས་གོམ་མཚམས་འཇོག་ཤ་སྟག་
གིས། ཧམ་སེམས་ཀྱི་མིག་ཟུང་དྲང་ཐད་དུ་འདམ་རྫབ་འགོས་པའི་དངོས་པོ་དེའི་སྟེང་ཅེར་
ནས་བསྡད་པ་ན། དེས་ང་རང་ལ་འགྲམ་ཆུ་ལྡང་ཞིང་། ལྟོགས་པའི་མེ་ལྕེ་འབར་དུ་བཅུག་
ནས། དེའི་ཆེད་དུ་མི་གཞན་ལ་སློང་མོ་བྱེད་པར་ཐེ་ཚོམ་མེད་པ་ལྟ་བུ་ཞིག་ཀྱང་བཟོས་
བྱུང་། ཡིན་ནའང་། ངས་གོམ་པ་ཕར་སྤོས་ནས། དེ་ལེན་པར་བརྩམས་མ་ཐག་ཏུ། ལམ་
འགྲོ་པ་ཞིག་གི་མིག་གིས་ངའི་འདོད་བློ་རྟོགས་བྱུང་། སྐབས་དེར་ངས་ལུས་པོ་དྲང་མོར་
ཡར་དགྱེ་བ་ནི་སྨྲ་མ་དགོས་པ་ཞིག་རེད་དེ། སྣང་དོགས་སྤུ་ཙམ་མེད་པའི་བཟོ་ལྟ་ཡིས།
རང་ཉིད་ཀྱིས་རྩ་བ་ནས་ཆང་བ་ལི་དེ་ལེན་འདོད་མེད་པའི་རྣམ་འགྱུར་བསྟན་པ་ཡིན།
མཇུག་མཐར་ངས་ཡོད་ཚད་ལ་མི་འཛེམ་པར། ངོ་ཚ་ཕྱིར་འཕངས་ནས་དེ་ལག་ཏུ་ལེན་
རྩིས་བྱས། འོན་ཀྱང་སྐབས་དེ་དང་དེར། ངའི་ལྟག་རྒྱབ་ཀྱི་སྒེའུ་ཁུང་ཞིག་ཕྱེས་བྱུང་ལ། སྐུ་
ཞབས་ཤིག་གིས་སྒེའུ་ཁུང་ཕྱི་རོལ་ནས་ན་རེ།
“ནང་དུ་ཕེབས་ཤོག”
དེ་ནས་གཟབ་མཆོར་སྤྲས་པའི་གཡོག་པོ་ཞིག་གིས་ང་རང་ཁྲིད་དེ། བརྗིད་ཉམས་
2དབྱིན་སྒོར་ཁྲི་བརྒྱ་ཤོག་མ།
ལྡན་པའི་ཁང་བ་ཞིག་གི་ནང་དུ་སླེབས། དེ་ན་ལོ་རྒས་པའི་མི་དྲག་གཉིས་བཞུགས་འདུག
ཁོ་ཚོས་ང་འཁྲིད་མཁན་གྱི་གཡོག་པོ་དེ་མངགས་རྗེས། ང་རང་དེ་རུ་འདུག་ཏུ་བཅུག་པ་
ཡིན། མ་གཞི་སྐབས་འདིར་ཁོ་ཚོས་ནངས་ཇ་འཐུང་ཚར་མ་ཐག་ཡིན། ངས་ཟས་ལྷག་
དེ་དག་མཐོང་བ་ན། རང་ཚོད་རང་གིས་མི་ཟིན་པ་ལྟ་བུ་ཞིག་བྱུང་། ཟས་ཞིམ་དེ་དག་གི་
མདུན་ནས། ང་ལ་རྩ་བ་ནས་རང་ཚོད་ཟིན་པའི་ནུས་པ་བྲལ་སོང་ནའང་། ང་ལ་དེ་དག་
བཟའ་རུ་འཇུག་མཁན་གྱི་མི་མེད་པས། ངས་ནུས་པ་ཡོད་རྒུ་བཏོན་ནས་བཟོད་ཐབས་བྲལ་
བའི་ཟས་ཧམ་དེ་འགོག་ཅི་ཐུབ་མི་བྱེད་ཀ་མེད་བྱུང་།
མ་གཞི་ནི། ཅང་མ་འགྱངས་པའི་ཡར་སྔོན་ལ་དེ་ནས་དོན་དག་ཅིག་བྱུང་སོང་བ་
འདྲ། སྐབས་དེར་དོན་དག་དེའི་སྐོར་ངས་ཅུང་ཙམ་ཡང་མི་ཤེས། གཞུག་ནས་ཉིན་མང་པོ་
ཞིག་འགོར་རྗེས་ངས་ད་གཟོད་ཤེས་པ་ཡིན། ཡིན་ནའང་། ང་ལ་ད་ལྟ་ནས་རྣམ་པ་ཚོའི་སྙན་
ལམ་དུ་སྒྲོན་པར་ཆུགས་ཤིག མ་གཞི་སྤུན་ཟླ་རྒན་པ་དེ་གཉིས་ཀྱིས་ཉིན་གཉིས་སྔོན་ནས་
གནད་དོན་ཞིག་ལ་རྩོད་གླེང་ཧ་ཅང་ཛ་དྲག་ཅིག་སྤེལ་མྱོང་བར། མཇུག་མཐར་རྒྱན་འགྱེད་
ཀྱི་བྱེད་ཐབས་སྤྱད་ནས་རྒྱལ་ཕམ་གྱི་འཁྲུན་ཐག་གཅོད་རྒྱུར་འཐད་པ་བྱུང་། བྱེད་ཐབས་
འདི་ནི་ཏག་ཏག་དབྱིན་ཇི་པས་རྩོད་གཞི་ཡོད་ཚད་ཐག་གཅོད་བྱེད་པར་བཀོལ་བ་ཞིག་རེད།
རྣམ་པ་ཚོས་ཤེས་གསལ་ལྟར། ཐེངས་ཤིག་ལ་དབྱིན་ཀི་ལན་དངུལ་ཁང་ནས་ཤོག་
སྒོར་ལེབ་མོ་གཉིས་འགྲེམ་སྤེལ་བྱས་པར། ཤོག་གྲངས་རེའི་ངོས་ནི་དབྱིན་སྒོར་ཁྲི་བརྒྱ་
རེ་ཡིན། དེ་ནི་རྒྱལ་ཁབ་ཅིག་དང་སྲིད་གཞུང་བར་གྱི་ཉོ་ཚོང་ཁྱད་པར་ཞིག་ལ་བཀོལ་
ཆེད་བཟོས་པ་ཞིག་རེད། རྗེས་སུ། རྒྱུ་མཚན་ཞིག་གི་དབང་གིས། དེའི་ནང་གི་གཅིག་མ་
གཏོགས་བཀོལ་སྤྱོད་མ་བྱས་ཤིང་། གཞན་གཅིག་པུ་དེ་ད་དུང་དངུལ་ཁང་གི་དངུལ་མཛོད་
ནང་ཉར་ཚགས་བྱས་ཡོད། སྤུན་ཟླ་འདི་གཉིས་ཀྱིས་ཐེངས་ཤིག་ཁ་བརྡར་གློད་དེ། མ་
བསམ་ས་ནས་གློ་བུར་ཡིད་འཆར་འདི་འདྲ་ཞིག་བྱུང་སྟེ། དེ་ནི་གལ་ཏེ་ཧ་ཅང་གཞུང་དྲང་
3འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཞིང་བློ་རིག་གསལ་བའི་ས་ཆ་གཞན་པའི་མི་ཞིག་ཡོད་པ་ན། སྐབས་ཤིག་དེ་འཁྱམ་ནས་
ལོན་ཏོན་དུ་སླེབས་ཤིང་། ཡུལ་འདི་རུ་གྲོགས་པོ་གཅིག་ཀྱང་མེད་ལ། ལུས་སྟེང་དུ་སྒོར་མོ་
སྐར་མ་གང་ཡང་མེད། འོན་ཀྱང་དབྱིན་སྒོར་ཁྲི་བརྒྱ་ཤོག་མ་དེ་ཡོད་མོད། ཤོག་སྒོར་དེ་ཁོ་
ལ་དབང་བར་གསལ་བཤད་བྱེད་ཐབས་མེད། དེས་ན་རྗེས་ཕྱོགས་ཁོ་རང་གི་ལས་དབང་
ག་འདྲ་ཞིག་ཡིན་སྲིད་དམ། ཕུ་བོ་ན་རེ། ཁོ་རང་ལྟོགས་གྲིར་འཆི་སྲིད། ནུ་བོ་ན་རེ། ཁོ་
རང་གིས་དེ་ལྟར་བྱ་མི་སྲིད་ཟེར། ཕུ་བོས་བཤད་རྒྱུར། ཁོས་དངུལ་ཁང་ངམ་ཡང་ན་ས་ཆ་
གཞན་ལ་སོང་ནས་བརྗེ་མི་སྲིད། རྒྱུ་མཚན་ནི་དེ་ལྟར་བྱས་ན་ས་དེ་གར་འཛིན་བཟུང་
ཐེབས་སྲིད་ཟེར། དེ་ནས་ཁོ་གཉིས་ཀྱིས་མུ་མཐུད་དུ་རྩོད་མཚམས་མ་བཅད་པར། ནུ་བོས་
མཇུག་ཏུ་འདི་ལྟར་བཤད་རག་བར་ལུས། ཁོ་རང་ནས་དབྱིན་སྒོར་ཁྲི་གཉིས་བཟུང་སྟེ་རྒྱན་
འཇོག་འདོད་དེ། མི་དེ་ཉུང་མཐར་ཡང་དབྱིན་སྒོར་ཁྲི་བརྒྱ་ཤོག་མ་གཅིག་པོ་དེར་བརྟེན་
ནས་ཉིན་སུམ་ཅུའི་འཚོ་བ་རྒྱུན་འཁྱོངས་ནུས་པར་ཁག་ཐེག་བྱེད་དགོས་པ་མ་ཟད། དེའི་
རྐྱེན་གྱིས་བཙོན་
ས་བཙོན་ཁང་དུ་འཇུག་མི་སྲིད་ཟེར། ཁོ་དང་རྒྱན་འཇོག་པར་ཕུ་བོ་ཡིད་འཐད་
བྱུང་སོང་བར། ནུ་བོ་དངུལ་ཁང་དུ་ཕྱིན་ཏེ། ཤོག་སྒོར་དེ་བརྗེས་ནས་ཕྱིར་ལོག ཁྱོད་ཀྱིས་
ལྟོས་དང་། དབྱིན་ཇིའི་མི་ལ་ལྡན་པའི་སྤྱོད་ཚུལ་དེ་འདྲ་ཡིས། ཁོ་ཚོའི་དཔའ་ཉམས་ཀྱང་
རྩེར་ཐོན་ནུས། དེར་མཐུད་དེ། ཁོས་ཁ་ནས་བཏོན་པའི་ཡི་གེ་དེ། ཁོ་རང་གི་དྲུང་ཡིག་གིས་
མཛེས་སྡུག་གི་སྨྱུག་རྩལ་བཀོལ་ཏེ་དྲང་ཤར་དུ་བྲིས་བྱུང་། དེའི་རྗེས་སྤུན་མཆེད་གཉིས་
སྒེའུ་ཁུང་མདུན་དུ་ཉིན་གང་བོར་བསྡད་ཅིང་། ཚད་ལྡན་གྱི་འདེམས་མི་ཞིག་སླེབས་ནས་
ཡི་གེ་དེ་ཁོ་ལ་སྤྲོད་ཐུབ་པར་གྱུར།
ཁོ་ཚོས་མི་མང་པོ་འགྲོ་འོང་བྱེད་པ་མཐོང་བའི་ཁྲོད། ལ་ལ་ནི་ཕྱིའི་བྱད་གཟུགས་ཧ་
ཅང་གཞུང་དྲང་ཡིན་མོད། བློ་རིག་མི་གསལ། ལ་ལ་ནི་བལྟས་ཚོད་ལ་རིག་པ་རྣོ་བ་དང་
འདྲ་མོད། གཞུང་དྲང་མིན། ཡང་མི་མང་པོ་ཞིག་ལ་བལྟས་ཚོད་ལ་སྤྱང་གྲུང་འཛོམས་ཤིང་
4དབྱིན་སྒོར་ཁྲི་བརྒྱ་ཤོག་མ།
གཞུང་རྒྱུད་དྲང་ནའང་། ཁོ་ཚོ་ནི་དེ་འདྲའི་དབུལ་བོའི་ཚད་དུ་སླེབས་མེད་པ་འདྲ། ཡང་ན།
དབུལ་བོ་དབུལ་རྐྱང་ཡིན་ནའང་། ས་ཆ་གཞན་པའི་མི་མིན་པ་འདྲའོ། །གང་ལྟར་ཀྱང་མི་
འདང་ས་ཅུང་ཙམ་ཞིག་ཡོད་པར། ང་ས་དེར་སླེབས་པ་ན། ཁོ་ཚོས་ད་གཟོད་ང་རང་འདོད་
བློ་དང་མཐུན་པར་མོས་པ་གཅིག་ཏུ་འདྲེས། དེ་ནས་ཁོ་ཚོ་མ་གྲོས་རང་མཐུན་གྱིས། ང་རང་
འདེམས་རྒྱུར་ཡིད་འཐད་བྱུང་། དེ་ལྟར། ང་རང་གཞི་ནས་དེར་སོང་བ་ཡིན་ལ། དེ་རུ་ང་
རང་ཅིའི་ཕྱིར་བོས་པ་ཡིན་པར་ཤེས་འདོད་དེ་བསྒུག་པ་ཡིན། ཁོ་ཚོས་ང་ལ་རང་ཉིད་སྐོར་
གྱི་དྲི་བ་འདོན་མགོ་བརྩམས་ཏེ། མགྱོགས་མྱུར་སྒོས་ངའི་བྱུང་ཁུངས་རྟོགས་པར་བྱས། ཆེས་
མཇུག་ཏུ་ཁོ་ཚོས་ང་ལ། ང་ནི་ཁོ་ཚོའི་རེ་བ་དང་མཐུན་པར་བཤད་དེ། ཁོ་ཚོའི་དམིགས་ཡུལ་
ཞིག་འགྲུབ་ཆེད་རོགས་རམ་བྱ་ཐུབ་མིན་དྲིས། ངས་སྙིང་ཐག་པ་ནས་དེ་ལ་ང་རང་དགའ་བ་
དང་། ལས་འགན་དེ་ཅི་ཞིག་ཡིན་ཚུལ་དྲིས་པ་ཡིན། དེ་ནས་ཁོ་ཚོའི་ནང་གི་མི་གཅིག་གིས་
ང་ལ་ཡིག་ཐུམ་ཞིག་གཏད་བྱུང་ནས་ན་རེ། དེའི་ནང་ངས་གསལ་བཤད་ཅིག་རྙེད་སྲིད་ངེས་
ཟེར། ངས་ཡིག་ཐུམ་གྱི་ཁ་ཕྱེ་རྩིས་བྱས་པ་ན། ཁོས་ཡང་བསྐྱར་ང་ལ་འབྱེད་དུ་མ་བཅུག་པར།
ང་ལ་དེ་ཁྱེར་ནས་རང་གི་འདུག་གནས་སུ་སོང་རྗེས། ཡང་བསྐྱར་བློ་སེམས་ཞིབ་མོས་བལྟ་བ་
ལས། བྲེལ་འཚུབ་དང་ཧོལ་རྒྱུག་བྱ་དགོས་དོན་མེད་པར་ལབ། ང་མགོ་རྨོངས་ནས་ཧ་གོ་འདི་
གོ་མེད་པར། ཡང་བསྐྱར་ཁོ་ཚོ་ལ་དོན་དག་འདིའི་ཕྱོགས་གྲོས་གླེང་བྱེད་པར་བསམ་མོད། ཁོ་
ཚོ་ཡིད་མ་འཐད་པ་རེད། དེ་ནས་ངས་གྱེས་བརྡ་མི་བྱེད་ཀ་མེད་བྱུང་། སེམས་སུ་རང་ཉིད་ལ་
མ་ཉེས་ཁ་གཡོགས་དང་བརྙས་བཅོས་ཐེབས་ནས། ཁོ་ཚོས་བཞད་གད་རྩེ་ཡུལ་དུ་གྱུར་པར་
སྙམ། ཡིན་ནའང་དབུགས་རྔུབ་ཐེངས་འདི་མར་མི་གནོན་ཀ་མེད་ཡིན། གནས་ཚུལ་འདི་
འདྲའི་འོག་ཏུ་ང་ལ་རྒྱུ་དབང་གཉིས་ལྡན་གྱི་མི་སྣའི་དམའ་འབེབས་ལ་ཁོང་ཁྲོ་སྐྱེ་བའི་བྱེད་
ཐབས་བྲལ་སོང་།
སྐབས་འདིར་ང་ཡང་བསྐྱར་སོང་ནས་ཆང་བ་ལི་དེ་ཡར་བླངས་ཏེ། མི་མང་པོར་
5འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གདོང་གཏད་ནས་ཟ་བར་ཤིན་ཏུ་འདོད། འོན་ཀྱང་དེ་སྔ་ས་ནས་མི་སྣང་བར་གྱུར་སོང་།
དེའི་ཕྱིར། གོད་ཆག་གི་དོན་འདིའི་རྐྱེན་གྱིས་མཇུག་མཐར་ཤོར་སོང་བ་རེད། དེ་ནས་དོན་
འདི་ཡིད་ལ་ཤར་ཐེངས་རེར། ང་རང་མི་དེ་གཉིས་ལ་སྐྱུག་བྲོ་བའི་ཚོར་བ་དེ་མེད་པར་
གཏོང་ཐབས་བྲལ། ཁང་བ་དེ་གཏན་ནས་མི་མཐོང་བའི་སར་ཐོན་རྗེས། ངས་ཡིག་ཐུམ་གྱི་
ཁ་ཕྱེས་པ་ན། དེའི་ནང་གི་ཤོག་སྒོར་དེ་མཐོང་བྱུང་། ཁྱོད་ལ་གླེང་ཆོག་པ་ཞིག་ནི། སྐབས་
འདིར་ངས་མི་དེ་གཉིས་ལ་བཟུང་བའི་ལྟ་ཚུལ་ལ་འགྱུར་ལྡོག་བྱུང་སོང་། ངས་འགོར་
འགྱངས་ཅུང་ཙམ་ཡང་མ་བྱས་པར། མགྱོགས་མྱུར་སྒོས་དེའི་ནང་གི་ཡི་གེ་དང་སྒོར་མོ་
རང་གི་སྟོད་འགག་གི་ཨམ་ཕྲག་ཏུ་བཅུག་རྗེས།
ཐད་ཀར་ཆེས་ཐག་ཉེ་ལ་རིན་གོང་དམའ་
བའི་ཟ་ཁང་ཞིག་ཏུ་བསྐྱོད་པ་ཡིན། ཨ་ལ། ངས་བཟའ་ཐེངས་འདི་ལ་ལྟོས་དང་། ཆེས་
མཇུག་ཏུ། ངས་གཏན་ནས་ཟ་མ་མིད་མི་ཐུབ་པའི་དུས་སུ། ད་གཟོད་རང་གི་ཤོག་སྒོར་དེ་
ཕྱིར་བཏོན་པ་ཡིན། སྒོར་མོ་ཐར་བཅད་དེ་བལྟས་ཙ་ན། ང་ཨེན་ཙམ་གྱིས་དབང་པོ་ཤོར་
སོང་། དེ་ནི་ཨ་སྒོར་ཁྲི་ལྔ་བརྒྱI]རེད་ཡ། ཨ་ལ། ང་ལ་དེ་མ་ཐག་མགོ་ཡོམ་འཁོར་བྱུང་།
དེ་ནས་ང་ཧོན་ཐོར་བ་བཞིན། མིག་གིས་ཤོག་སྒོར་དེའི་ངོར་ཅེར་ནས། དུས་ཚོད་སྐར་
ཆ་གཅིག་ཙམ་འགོར་རྗེས། ད་གཟོད་སད་པ་ལྟ་བུ་ཞིག་བྱུང་། དུས་དེར་ངས་ཐོག་དང་པོར་
དོ་སྣང་བྱས་པ་ནི་ཟ་ཁང་དེའི་སྦྱིན་བདག་རེད། ཁོས་ཤོག་སྒོར་དེ་ལ་ཅེར་ནས། སྐྲག་ཐག་
ཆོད་འདུག ཁོས་གོང་བཀུར་གྱི་རྣམ་འགྱུར་དེ་འདྲ་ཞིག་ངོམ་ནའང་། བལྟས་ཚོད་ཀྱིས་ཁོ་
རང་གི་རྐང་ལག་ཐམས་ཅད་སྔར་ནས་འགུལ་ཐབས་བྲལ་སོང་། ངས་མྱུར་དུ་བབ་བསྟུན་
འཕྲལ་སྒྲུབ་སྒོས། སྐབས་དེའི་ང་རང་གིས་སྒྲུབ་ནུས་པའི་ཚུལ་མཐུན་གྱི་དོན་ཉག་ཅིག་
སྒྲུབ་པ་ཡིན། ངས་ཤོག་སྒོར་དེ་ཁོའི་ཕྱོགས་སུ་གཏད་དེ་སྣང་མེད་སྒོས།
“ཁྱོད་ཀྱིས་ང་ལ་ཁ་ཚར་ཕྱིར་སློག་རོགས” ཞེས་སྨྲས་པ་ན།
[1] སྐབས་དེའི་དབྱིན་སྒོར་གཅིག་གི་རིན་གོང་ཧ་ལམ་ཨ་སྒོར་ལྔ་དང་མཚུངས།
6དབྱིན་སྒོར་ཁྲི་བརྒྱ་ཤོག་མ།
སྐབས་འདིར་ཁོ་རང་ཡང་བསྐྱར་རྒྱུན་ལྡན་དུ་གྱུར། ཡང་དང་བསྐྱར་དུ་ང་ལ་
དགོངས་དག་ཞུས་ཏེ། ཁོ་ལ་ཤོག་སྒོར་དེ་བརྗེ་སློག་བྱེད་ཐབས་མེད་པར་ལབ་མོད། ངས་དེ་
ལས་ཀྱང་ཁོ་རང་དེ་ལ་རེག་ཏུ་འཇུག་ཐབས་བྲལ་བ་རེད། ཁོས་དེ་ལ་བལྟ་འདོད་པར་མ་
ཟད། ད་དུང་མུ་མཐུད་དུ་བལྟ་རྒྱུ་དེ་རེད། ཅི་བྱས་ཀྱང་དེ་ལ་བལྟས་ནས་ཡིད་ཚིམ་ཐབས་
བྲལ་བ་དང་འདྲ་བར། མིག་གིས་ཡིད་ཚིམ་པ་ཞིག་བལྟ་འདོད་སྐྱེས་པ་ཙམ་རེད། འོན་
ཀྱང་དུས་མཚུངས་སུ་དེ་ལ་བྱོལ་ཅི་ཐུབ་བྱས་ནས། དེ་ནི་ཤིན་ཏུ་མཆོག་གྱུར་བླ་མེད་ཅིག་
ཡིན་ཕྱིན། སྙིང་རྗེ་འོས་པའི་འཇིག་རྟེན་འཁོར་བའི་ནང་གི་མི་ཕལ་བའི་ལག་པ་ཡིས་
རེག་མི་རུང་བ་དང་ཀུན་ནས་མཚུངས།
“དགོངས་པ་མ་ཚོམ། གལ་ཏེ་འདི་ལྟར་ཁྱེད་ལ་སྟབས་བདེ་མིན་ཡང་། ངས་ཁྱེད་
ལ་ཐུགས་སུན་མི་བཟོ་ཀ་མེད་ཡིན། ཁྱེད་ཀྱིས་ང་ལ་ཕྱིར་སློག་རོགས། འདི་མ་གཏོགས། ང་
ལ་སྒོར་མོ་ཁ་ཐོར་མེད།” ངས་དེ་ལྟར་སྨྲས་པར། འོན་ཀྱང་ཁོས་བཤད་རྒྱུར་དེ་ལ་སྐྱོན་མི་
འདུག གྲངས་ཀ་ཉུང་ཉུང་འདི་རྩིས་ཐོར་འགོད་རྒྱུར་ཁོ་རང་ཧ་ཅང་ཡིད་འཐད་དེ། ཐེངས་
གཞུག་མར་བྱིན་ཡང་ཆོག ངས་ང་རང་དུས་ཡུན་ཧ་ཅང་རིང་པོ་ཞིག་ལ་ཁོ་གནས་པའི་ས
ཆ་འདིར་ཡོང་མི་སྲིད་པར་བཤད་ཀྱང་། ཁོས་དེ་ལ་སྐྱོན་མི་འདུག་པར་སྨྲས། ཁོས་བསྟུད་
མར་བསྒུག་ཆོག་པ་མ་ཟད། ངས་ང་རང་གི་བཟའ་འདོད་པའི་ཚལ་རིགས་གང་རུང་གདམ་
ཆོག་པ་རེད། ང་དུས་ཚོད་ནམ་ཡིན་ཡང་སླེབས་ཆོག་ལ། ངས་རྩིས་ཐོ་རུ་བཀོད་ནས་ཅི་
ཙམ་འགོར་ཡང་ཆོག་པ་རེད། ཁོས་ཁོ་རང་གཏན་ནས་ང་ཡི་རྩེད་དགའ་ཆེ་བའི་རང་གཤིས་
དང་། བསམ་བཞིན་གྱོན་ཆས་མི་གཙང་བ་གྱོན་པར་དགའ་བའི་རྐྱེན་གྱིས། མི་རྣམས་ལ་
བཞད་གད་སློང་ཆེད། ཁོ་ནི་ང་ལྟ་བུའི་མི་ཆེན་མཆོར་སྤྲོས་པ་ཞིག་ལ་ཡིད་མི་ཆེས་པར་སྨྲ།
སྐབས་འདིར་འགྲུལ་པ་གཞན་པ་ཞིག་ནང་ལ་འཛུལ་ནས་ཐོན་པ་ན། ཟ་ཁང་སྦྱིན་བདག་
གིས་ང་ལ་དངོས་པོ་ཡ་མཚན་ཅན་དེ་སྦ་དགོས་པའི་ལྐོག་བརྡ་བཏང་། དེའི་རྗེས་གུས་ཕྱག་
7འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འབུལ་ཞོར་ང་རང་སྒོའི་ཕྱི་རུ་བསྐྱལ།
དེ་ནས་ང་རང་སོང་ནས་སྡོད་ཁང་དང་སྤུན་མཆེད་
དེ་གཉིས་བཙལ་ཞིང་། སྤྱི་བདེ་མི་སྣ་ཡོང་ནས་ང་རང་འཛིན་བཟུང་མ་བྱས་སྔོན་དུ། ཁོ་
གཉིས་ཀྱིས་ད་སོ་མ་བཟོས་པའི་ནོར་འཁྲུལ་ཡོ་བསྲང་བཏང་ནས། ང་ལ་གནད་དོན་འདི་
ཐག་གཅོད་པར་རོགས་འདེགས་བྱ་བར་སྟབས་བདེ་བཟོས་པ་ཡིན། དང་ཐོག་ང་རང་
ཧ་ཅང་འཚབ་ཆ་ལངས་པར། དོན་དངོས་སུ་ང་རང་ལ་དེ་འདྲའི་དངངས་འཚུབ་སྐྱེ་བ་
ནི་ལྷག་མ་ཡིན། རྒྱུ་མཚན་ནི་ནོར་འཁྲུལ་ངའི་ཕྱོགས་ནས་བྱུང་བ་མིན། འོན་ཀྱང་།
ང་ནི་མི་དཀྱུས་མའི་གོམས་གཤིས་ལ་རྒྱུས་ཆེས་ཆེ་བ་ན། ཁོ་ཚོས་རང་ཉིད་ཀྱིས་ཁྲི་བརྒྱ་
ཅན་གྱི་དབྱིན་སྒོར་ཞིག་དབྱིན་སྒོར་གཅིག་ཅན་གྱི་ཤོག་སྒོར་ལ་ནོར་ནས་སྤྲང་ལྡོམ་ཞིག་
ལ་བྱིན་པ་ཚོར་ཚེ། ཁོ་ཚོས་གནས་ལུགས་ལྟར་རང་ཉིད་ཀྱིས་བལྟས་ནོར་བྱུང་བར་ལེ་
བདའ་བྱེད་མི་སྲིད་པར། སྤྲང་ལྡོམ་དེ་ལ་ཁོང་ཁྲོ་ཆེན་པོས་སྡིག་དམོད་གཏོང་ངེས། ང་རང་
སྡོད་ཁང་དེའི་ཉེ་ཕྱོགས་སུ་སླེབས་པ་ན། ངའི་སེམས་ཀྱི་འཚུབ་ཆ་རིམ་བཞིན་མར་བབས་
པ་རེད། རྒྱུ་མཚན་ནི་ས་དེ་གའི་ཡོད་ཚད་ལྷོད་འཇགས་ལྡན་ཞིང་དེས་ང་རང་གི་སེམས་ཁ་
ཧ་ཅང་བརྟན་པོར་བཏང་། ནོར་འཁྲུལ་དེ་ད་དུང་ཤེས་རྟོགས་བྱས་མེད་པར་ཡིད་ཆེས་ཆོག་
པ་ཡིན། ངས་རྒྱ་སྒོའི་ཅོང་མནན་པ་ན། སྔར་བཞིན་གཡོག་པོ་དེ་ཕྱིར་ཐོན། ངས་སྐུ་ཞབས་
རྣམ་པ་གཉིས་མཐོང་འདོད་པ་ཡིན།
“ཁོ་ཚོ་ཕེབས་སོང་།” བཤད་སྟངས་ཁེངས་དྲེགས་ལྡན་ལ་སྤྲོ་སེམས་མི་སྣང་བ་དེ་
ནི། ཁོ་ལྟ་བུའི་མི་དེ་རིགས་ཀྱིས་བཤད་པ་དང་ཤིན་ཏུ་མཚུངས་པ་རེད།
66
“ཕེབས་སོང་ངམ། གང་དུ་ཕེབས་སོང་།”
ལྗོངས་རྒྱུར་ཕེབས་སོང་།”
“འོན་ཀྱང་། མཐར་ཐུག་གང་དུ་ཕེབས་སོང་ངམ།
“ངས་བལྟས་ན། སྐམ་ས་ཆེན་པོར་ཕེབས་སོང་བ་ཡིན།”
8དབྱིན་སྒོར་ཁྲི་བརྒྱ་ཤོག་མ།
“སྐམ་ས་ཆེན་པོར་ཕེབས་སོང་ངམ།”
“འོ་ཡ། སྐུ་ཞབས།”
“ཁ་ཕྱོགས་གང་དུ་ཕེབས་སོང——ལམ་ཐིག་གང་དུ་བུད་སོང་ངམ།”
“དེ་ནི་ངས་མ་ཤེས། སྐུ་ཞབས།”
“ཁོ་ཚོ་དུས་ནམ་ཞིག་ལ་ཕྱིར་ལོག་རྒྱུ་རེད་དམ།”
“ཟླ་གཅིག་ལྷག་འགོར། ཁོ་ཚོས་བཤད་པ་ཡིན།"
“ཟླ་གཅིག་ལྷག ཨ་ལ། ད་མ་འགྲིག་པ་རེད། ཁྱོད་ཀྱིས་ཅི་ནུས་ཀྱིས་ང་ལ་ཁོ་ཚོར་ཡི་
གེ་བསྐུར་ཆོག་པའི་ས་ཞིག་ཤེས་སུ་འཇུག་དགོས། དོན་འདི་ཧ་ཅང་གལ་ཆེ་བ་ཞིག་ཡིན།”
“ངས་ངོ་མ་དེ་ལྟར་སྒྲུབ་མི་ནུས། ངས་ཁོ་ཚོ་གང་དུ་བུད་སོང་བ་མི་ཤེས། སྐུ་ཞབས།”
“དེས་ན་ང་གང་ལྟར་ཁོ་ཚོའི་ཁྱིམ་མི་ལ་ཐུག་དགོས།”
“ཁྱིམ་མི་ཚང་མ་ཡང་བུད་སོང་བ་རེད། ཕྱི་རྒྱལ་ལ་སོང་ནས་ཟླ་འགའ་འགོར་
ངས་བལྟས་ན། ཨེ་ཅིབ་དང་རྒྱ་གར་ལ་བུད་སོང་བ་འདྲ།”
སོང—ངས་བལྟས་ན།
“གྲོགས་པོ། ནོར་འཁྲུལ་ཆེན་པོ་ཞིག་བྱུང་སོང་། ངའི་སེམས་ལ་ཁོ་ཚོ་ས་མ་རུབ་སྔོན་
སླེབས་ཐུབ་པར་འདོད། ཁྱེད་ཀྱིས་ཁོ་ཚོར་འདི་ལྟར་བཤད་ན་ཆོག་གམ། ང་ས་འདིར་ཡོང་
མྱོང་བ་མ་ཟད། རྗེས་ཕྱོགས་ད་དུང་འདིར་ཡོང་སྲིད་པ་དང་། དོན་དག་འདི་ཡོངས་སུ་ཐག་
གཅོད་བྱེད་ཚར་རག་བར། ཁོ་ཚོས་དེའི་དོན་སེམས་ཚེགས་བྱ་མི་དགོས་ཞེས་ཤོད།”
“གལ་ཏེ་ཁོ་ཚོ་ཕྱིར་སླེབས་ཚེ། ངས་ཁོ་ཚོར་བཤད་ངེས་ཡིན། འོན་ཀྱང་ཚོད་དཔག་
བྱས་ན་ཁོ་ཚོ་དེ་འདྲ་མགྱོགས་པོར་སླེབས་མི་སྲིད། ཁོ་ཚོས་བཤད་རྒྱུར་དུས་ཚོད་གཅིག་
གི་ནང་ཁྱེད་ཕེབས་ནས་དོན་དག་ཅིག་རྩད་གཅོད་བྱེད་སྲིད་ཟེར་བ་དང་། ཁྱེད་ལ་འདི་
ལྟར་བཤད་དགོས་ཏེ། དོན་དག་དེ་བསླངས་པར་ནོར་མེད་ལ། ཁོ་ཚོ་དུས་ཚོད་ལྟར་ཕྱིར་
འདི་རུ་སླེབས་ནས་ཁྱེད་ལ་བསྒུག་ངེས་ཡིན་ཟེར།”
9འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དེ་ལྟར་ངས་མུ་མཐུད་དུ་རྩད་མ་བཅད་པར་མཇུག་མཐར་དེ་ནས་སོང་བ་ཡིན། ཡོད་
ཚད་ཅི་འདྲའི་རྟོགས་ཐབས་བྲལ་བའི་གསང་བ་ཞིག་རེད་ཨང་། ང་ཡེ་ནས་མགོ་ཐོམ་པར་
བཏང་། ཁོ་ཚོ “དུས་ཚོད་ལྟར” འདི་རུ་སླེབས་སྲིད། འདི་ཡི་ནང་དོན་ཅི་ཡིན་ནམ། འོ།
ཡི་གེ་དེའི་ནང་དུ་ཡོད་ཚད་གསལ་བཤད་བྱས་ཡོད་ཀྱང་སྲིད། ངས་ཡི་གེ་དེ་བརྗེད་འདུག
ངས་ཡི་གེ་བླངས་ནས་འདོན་མགོ་བརྩམས་པ་ཡིན། ཡི་གེའི་ནང་འདི་ལྟར་བྲིས་ཡོད་དེ།
ཁྱེད་ནི་བློ་རིག་རྣོ་ལ་གཞུང་དྲང་གི་མི་ཞིག་ཡིན་པ།
ཁྱེད་ཀྱི་བཞིན་རས་ལ་བལྟས་པ་ཙམ་
གྱིས་ཀྱང་ཤེས་ཐུབ། ང་ཚོའི་བསམ་ཚོད་ལ། ཁྱེད་ནི་ཧ་ཅང་དབུལ་ཞིང་ཕོངས་པ་མ་ཟད། ས་
ཆ་གཞན་པའི་མི་ཞིག་རེད། ཡི་གེའི་ནང་ཞོར་དུ་སྒོར་མོ་ཞིག་བཞག་འདུག ང་ཚོས་དེ་ཁྱེད་
ལ་ཉིན་སུམ་ཅུའི་རིང་གཡར་བ་ཡིན་ལ། སྐྱེད་ཀ་རྩིས་མི་རྒྱག དུས་ཚོད་ཐོན་རྗེས་ཁྱེད་རང་
འདིར་ཕེབས་ནས་དོན་དག་གི་བརྒྱུད་རིམ་ཁ་བརྡ་བྱ་རོགས། ངས་ཁྱེད་རང་ལ་གཡར་ནས་རྒྱན་
འགྱེད་ཐེངས་ཤིག་བྱ་རྩིས་ཡིན། གལ་ཏེ་ང་རྒྱལ་ཚེ། ཁྱེད་ལ་ངའི་དབང་ཆའི་ཁྱབ་ཁོངས་སུ་
གནང་ནུས་པའི་གོ་གནས་གང་རུང་ཐོབ་ཆོག་པ་ཡིན—གོ་གནས་གང་རུང་ཟེར་བ་དེའི་
ནང་དོན་ནི་ཁྱེད་རང་ཉིད་ཀྱིས་རྟོགས་པ་མ་ཟད་འགན་ལྕོགས་ནུས་པའི་གོ་གནས་དེའི་རིགས་
བདེན་དཔང་བྱེད་པ་མཚོན་པ་ཡིན།
ཡི་གེའི་སྟེང་མིང་ཡིག་བྲིས་མེད་ལ། ས་གནས་མེད་ཅིང་། ཟླ་ཚེས་ཀྱང་མི་འདུག
ཨ་ལ། དེ་ལྟར་བྱས་ཚེ་ལན་ཆགས་ཆེན་པོ་བཟོས་སོང་། ད་ལྟ་རྣམ་པ་ཚོས་དོན་དག་
འདིའི་སྔོན་གྱི་མ་གཞི་སྔར་ནས་རྒྱུས་ལོན་བྱས་ཟིན་མོད། ངས་དང་ཐོག་དེར་ཤེས་མེད་པ་
ཡིན། ང་ལ་མཚོན་ན། དེ་ནི་ཡོངས་སུ་དཀྲོལ་བར་དཀའ་བའི་གབ་ཚིག་གཏིང་ཟབ་ཅིག་
ཡིན། ངས་མི་དེས་རྩེ་བའི་རྩེད་མོ་ལ་རོལ་མྱོང་ཅུང་ཙམ་ཡང་མ་བྱས་ཤིང་། དེས་ང་ལ་
གནོད་སྐྱེལ་སྲིད་པར་ཡང་མ་རྟོགས་པར་སེམས་ལ་ཀུན་སློང་བཟང་པོ་བཅངས་ཡོད། ང་
གླིང་ག་ཞིག་གི་ནང་སོང་སྟེ། ས་དེ་ནས་མར་ཙོག་རྗེས། བསམ་བློ་བཏང་ནས་དྲིས་ལན་
10དབྱིན་སྒོར་ཁྲི་བརྒྱ་ཤོག་མ།
ཞིག་རྙེད་ཅི་ཐུབ་བྱས་པ་དང་། དེ་ལ་བྱ་ཐབས་ཅི་ཞིག་བཀོལ་དགོས་པའི་སྐོར་ལ་མནོ་
བསམ་བཏང་བ་ཡིན།
ཆུ་ཚོད་གཅིག་གི་རིང་མནོ་བསམ་བཏང་མཐར། ངས་རིགས་འདེད་བྱས་ཏེ་ཐ་མའི་
བསྡོམས་ཚིག་ཅིག་རྙེད།
མི་དེ་གཉིས་ཀྱིས་ང་ལ་བཟང་ངན་ཅི་འདྲ་བྱེད་བཞིན་ཡོད་ནའང་ཏག་ཏག་ཐག་
གཅོད་བྱ་ཐབས་བྲལ་བ་རེད—དེ་རང་དགར་སྐྱུར་ཞོག་དང་། ཁོ་ཚོས་གཡོ་ཐབས་ཅི་
ཞིག་བཀོལ་འདོད་པའམ། ཡང་ན་ངན་ཇུས་ཅི་ཞིག་འཐེན་པའམ། ཡང་ན་ཚོད་ལྟ་གང་
ཞིག་བྱས་ཀྱང་། དེ་ཅི་ཞིག་ཡིན་པར་ཐག་གཅོད་བྱ་ཐབས་མེད། དེ་རང་དགར་སྐྱུར་ཞོག་
དང་། ཁོ་ཚོས་ང་རང་བེད་སྤྱད་ནས་རྒྱན་ཞིག་འགྱེད་འདོད་པ་ན། རྒྱན་དེ་ཅི་འདྲ་ཞིག་
ཡིན་པ་ཤེས་ཐབས་མེད—དེ་རང་དགར་སྐྱུར་ཞོག་དང་། དེ་ལྟར་བྱས་ན། ཁག་ཐེག་
བྱེད་ཐབས་བྲལ་བའི་རྒྱུ་རྐྱེན་དེ་དག་ཕྱིར་འཕུད་བཏང་ནས། དོན་དག་འདིའི་ཆ་ཤས་
ལྷག་མ་རྣམས་དེ་ལས་ལྡོག་སྟེ་མངོན་གསལ་དུ་གྱུར་འགྲོ། དེ་གཞི་རྩ་ལྡན་པར་འདུག་པས།
དོགས་གཞི་སྤུ་ཙམ་མེད་པར་བྱས་ཆོག་པ་རེད། གལ་ཏེ་ངས་དབྱིན་ཀི་ལན་དངུལ་ཁང་ལ་
ཤོག་སྒོར་འདི་བདག་པོའི་ཐོ་ཁོངས་སུ་ཉར་འཇོག་བྱེད་པའི་རེ་བ་བཏོན་ན། ཁོ་ཚོས་དེ་
ལྟར་བསྒྲུབ་ངེས་ཡིན། རྒྱུ་མཚན་ནི། ངས་མི་དེ་མི་ཤེས་ནའང་། ཁོ་ཚོས་ཁོ་རང་ཤེས་འོས་
པ་རེད། འོན་ཀྱང་ཁོ་ཚོས་ང་ལ་འདྲི་སྲིད་དེ། ངའི་ལག་ཏུ་ཤོག་སྒོར་འདི་ཇི་ལྟར་ཐོན་པའི་
གནས་ཚུལ་ངས་དྲང་མོར་བཤད་ཚེ། ཁོ་ཚོས་ངེས་པར་དུ་ང་རང་སྨྱོ་ཁང་དུ་བསྐྱལ་སྲིད།
དེས་ན་གལ་ཏེ་ངས་རྫུན་གཏམ་ཚེ། ཁོ་ཚོས་ང་རང་བཙོན་ཁང་དུ་འཇུག་པ་དང་། གལ་
ཏེ་ང་ས་ཆ་གང་རུང་ཞིག་ལ་སོང་ནས་ཤོག་སྒོར་དེ་དངུལ་ཁང་དུ་འཇོག་བསམ་ཚེ།
ཡང་
ན་དེ་བསྐྱི་དངུལ་གྱི་གཏའ་མར་བཞག་ཚེ། ཡང་མཇུག་འབྲས་གཅིག་མཚུངས་སུ་འགྱུར་
སྲིད། ང་འཐད་པ་ཡིན་རུང་མིན་རུང་། མི་དེ་གཉིས་ཕྱིར་མ་སླེབས་པར། འགྲན་ཟླ་བྲལ་
11འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བའི་ཁུར་བོ་ལྕི་མོ་འདི་ངས་མི་ཁུར་ཀ་མེད་བྱུང་། ཤོག་སྒོར་དེ་ས་རྡུལ་སྤར་མོ་གང་དང་
འདྲ་བར་ང་ལ་བཀོལ་རིན་སྤུ་ཙམ་ཡང་མེད། ཡིན་ནའང་། ང་རང་གིས་སློང་མོའི་འཚོ་བ་
རོལ་སྐབས། ངས་ངེས་པར་དུ་དེ་ལ་མཉམ་འཇོག་དགོས། ངེས་པར་དུ་དེ་ལ་བདག་སྐྱོང་
གནང་དགོས། ངས་ལག་པ་དེ་དང་བྲལ་བར་བསམ་ནའང་། ངས་དེ་མི་གཞན་ཞིག་ལ་
དབུལ་མི་རུང་། རྒྱུ་མཚན་ནི། གཞུང་དྲང་གི་མི་སྣ་ཞིག་ཡིན་ནའང་ཆོག ལམ་བཀག་
འཕྲོག་བཅོམ་པ་ཞིག་ཡིན་ནའང་ཆོག ཅིའི་ཕྱིར་ཁོ་ཚོས་ཀྱང་དེ་དང་ལེན་མི་བྱེད་པ་
ཡིན། ཡང་ན་རེག་ཐུག་མི་བྱེད་པ་རེད། སྤུན་མཆེད་གཉིས་ཀྱིས་དེ་ལས་ལྡོག་སྟེ་གྱོང་གུད་
གང་རུང་འབྱུང་བར་སེམས་ཁྲལ་མི་བྱེད་པ་རེད། ངས་ཁོ་ཚོའི་སྒོར་མོ་བོར་སྟོར་རམ། ཡང་
ན་དེ་བསྲེག་ཚེ། ཁོ་ཚོ་ལ་སྔར་བཞིན་གྱོང་གུད་ཐེབས་མི་སྲིད་པ་རེད། རྒྱུ་མཚན་ནི་ཁོ་
གཉིས་ཀྱིས་གཏོང་མཚམས་འཇོག་པར་བཀའ་བསྒོས་ཆོག་ལ། དངུལ་ཁང་གིས་ཀྱང་ཁོ་
གཉིས་ཀྱི་སྒོར་མོ་གཅིག་ཀྱང་ཉུང་ཆད་ཡོང་དུ་མི་འཇུག་པ་རེད། ཡིན་ན་ཡང་ངས་དུས་
མཚུངས་སུ་ཟླ་ཕོགས་ལེན་མི་ནུས་པ་མ་ཟད། ཡང་གཞན་པའི་བཟང་ཆ་ཅི་ཡང་རེག་མི་
ནུས་པར་རིན་མེད་དུ་ཟླ་གཅིག་རིང་གི་སྡུག་མྱོང་དགོས་པ་རེད—ཁོ་ཚོས་རྒྱན་དེ་ཅི་
ཞིག་ཡིན་ཡང་ཆོག ངས་ངེས་པར་དུ་དེའི་ནང་གི་མི་གཅིག་རྒྱན་འགྱེད་རྒྱལ་བར་རོགས་
རམ་བྱེད་དགོས་པ་མ་ཟད། ཁོ་ཚོས་ཁས་ལེན་བྱས་པ་ནང་བཞིན་སོང་ནས་གོ་གནས་དེ་
འཁུར་དགོས། དེ་ལས་ལྡོག་སྟེ་གོ་གནས་དེ་འདྲ་འགན་ཁུར་རྒྱུར་ང་རང་དགའ་བ་ཡིན།
ཁོ་ཚོ་དང་འདྲ་བའི་མི་སྣ་ལ། བྱིངས་ནས་གོ་གནས་དེ་འདྲ་བསྐོ་བཞག་བྱེད་པའི་དབང་ཆ་
ཡོད་ན་དེ་ནི་ནམ་ཡང་དང་ལེན་བྱ་འོས་པ་ཞིག་རེད།
ངས་ཡང་སྐོར་བསྐྱར་སྐོར་དུ་གོ་གནས་དེ་ལ་མནོ་བསམ་བཏང་བ་ཡིན། ངའི་ཧམ་
སེམས་ཇེ་མཐོ་ནས་ཇེ་མཐོར་སོན། ཟླ་ཕོགས་ཀྱི་སྒོར་མོ་ལེགས་པོ་ཡིན་ངེས། ཡང་ཟླ་
གཅིག་འགོར་རྗེས། ངས་ཟླ་ཕོགས་ལེན་མགོ་ཚུགས་ཆོག དེའི་རྗེས་ངས་འཚོ་བ་བཟང་
12པོར་ལོངས་སྤྱོད་བྱེད་དགོས།
དབྱིན་སྒོར་ཁྲི་བརྒྱ་ཤོག་མ།
ཅུང་ཙམ་འགོར་རྗེས་ངའི་སེམས་ལ་སྔར་ནས་དགའ་སྤྲོ་
ཆེན་པོ་བརྟས་འདུག སྐབས་དེར་ངས་ལྗིད་ཏིག་ཏིག་གི་གོམ་པ་འདེགས་ཞོར་སྲང་ལམ་
དུ་ཉུལ་བ་ཡིན། ངས་མིག་གིས་བལྟས་པ་ཙམ་གྱིས་གྱོན་ཆས་འཚོང་སའི་ཚོང་ཁང་ཞིག་
མཐོང་བར། ལུས་སྟེང་གི་གྱོན་གོས་ཐེད་པོ་རྣམས་ཕུད་ནས། ཡང་བསྐྱར་གྱོན་ཆས་གཙང་
མ་གྲལ་དག་ཅིག་གྱོན་འདོད་འགོག་མེད་དུ་སྐྱེས། ངས་གྱོན་ཆས་ཉོས་ན་ཁུག་གམ། དེ་
མི་ཆོག དབྱིན་སྒོར་ཁྲི་བརྒྱ་ཤོག་མ་དེ་ལས། ངའི་ལུས་སྟེང་དུ་རིན་ཐང་ཅན་ཅི་ཡང་མི་
སྣང་བ་རེད། དེ་ནས་ང་རང་ཅི་བྱ་གཏོལ་མེད་ཀྱིས་ཕར་ལ་སོང་བ་ཡིན། འོན་ཀྱང་ཅང་མ་
འགོར་བར་རང་དབང་མེད་པར་གོམ་པ་དལ་མོས་ཡང་ཕྱིར་ཐོན་པ་ཡིན། སྐབས་དེའི་བསླུ་
བྲིད་ཀྱིས་ང་ལ་གཙེས་ནས་སྡུག་བསྔལ་མྱོང་བཞིན་མཆིས། ཛ་དྲག་ཆེ་བའི་བསམ་བློའི་
འཐབ་འཛིང་ཞིག་གི་ཁྲོད་དུ། ཚོང་ཁང་དེའི་སྒོ་འགྲམ་ནས་ང་རང་ཐེངས་དྲུག་ལ་ཕར་
འགྲོ་ཚུར་འོང་བྱས་ཡོད་པ་ཐག་གིས་ཆོད།
མཇུག་མཐར། ངས་ཅི་ནས་ཀྱང་རྒྱུན་འཁྱོངས་བྱེད་ཐབས་བྲལ་བ་རེད། ཡང་ཅིག་
བཤད་ན། ངས་ཀྱང་དེ་ལྟར་མི་བྱེད་ཀ་མེད་བྱུང་། ང་ནང་དུ་འཛུལ་ནས་ཚོང་པ་ལ་འདི་
ལྟར་དྲིས་པ་ཡིན། ཚོང་ཁང་དུ་གྱོན་ཆས་བཟོ་ཉེས་བྱུང་བ་དང་། མི་དགོས་པའི་གྱོན་པ་
ཡོད་དམ་མེད། ཚོང་པ་དེས་ང་ལ་ལན་མི་སྟེར་བར། མི་གཞན་ཞིག་གི་ཕྱོགས་ལ་མགོ་བོ་
ལྕོག་ལྕོག་བྱས། ང་རང་ཕྱོགས་སྟོན་བྱས་པའི་མི་དེའི་སར་སོང་བ་ན། ཁོས་ཀྱང་ཁོ་རང་གི་
མགོ་བོ་གཞན་ཞིག་གི་ཕྱོགས་སུ་ལྕོག་ལྕོག་བྱས་ནས། སྐད་ཆ་ཚིག་གཅིག་ཀྱང་མི་སྨྲ་བ་
རེད། ང་མི་དེའི་ཕྱོགས་སུ་སོང་བ་ན། ཁོས་བཤད་རྒྱུར།
“ང་ད་ལྟ་ཉིད་དུ་ཐོན་ངེས།”
ངས་ཁོའི་ལག་གི་ལས་ཀ་སྒྲུབ་ཚར་བར་བསྒུགས་མཐར། ང་ལྟག་རྒྱབ་ཀྱི་ཁང་བ་ཞིག་
ཏུ་ཁྲིད་དེ། མགྲོན་པོས་མ་ཉོས་པའི་གྱོན་པ་མང་པོ་ཞིག་བསློགས་ནས། ང་ལ་དེའི་ནང་གི་
13འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གྱོན་པ་ཆ་ཚང་ཆེས་ཞན་པ་ཞིག་བདམས་པ་ན། ངས་གྱོན་པ་ཆ་ཚང་དེ་གོན་པ་ཡིན། དེ་
ལུས་ལ་མི་འཚམ་པར་མ་ཟད། མིག་ལ་ཅུང་ཙམ་ཡང་མི་མཛེས་པ་ཞིག་རེད། འོན་ཀྱང་
དེ་གསར་བ་ཡིན། ང་ལ་ཡང་གྱོན་ཆས་ཆ་ཚང་ཞིག་ཐོབ་འདོད་ཤིན་ཏུ་བྲེལ་བས། སྐྱོན་ཅི་
ཡང་མ་བཙལ་བར་སྐད་ཆ་ལྡབ་ལྡིབ་སྒོས་འདི་ལྟར་བཤད་པ་ཡིན་ཏེ།
“བབ་བསྟུན་གནང་བྱིན་ཞིག་བྱས་ཆོག་གམ། ཉིན་འགར་བསྒུགས་རྗེས་སྒོར་མོ་
སྟེར་ངེས། ངའི་ལག་ན་དངུལ་སིལ་མ་བཟུང་མེད།”
མི་དེས་གདོང་ལ་ཆེས་དམའ་འབེབས་ཀྱི་རྣམ་འགྱུར་ཞིག་ངོམ་བཞིན་ན་རེ།
“འོ། ཁྱོད་ཀྱིས་བཟུང་མེད་དམ། ཨ། དེ་བཤད་མ་དགོས་པ་ཞིག་རེད། ངས་རྩ་བ་ནས་
ཁྱོད་ཀྱིས་བཟུང་ཡོད་འདོད་མེད། ངས་སྔར་ནས་རྟོགས་ཡོད། ཁྱོད་འདྲ་བའི་མི་དྲག་གིས་
ནམ་རྒྱུན་དངུལ་སྒོར་ཆེན་པོ་འཛིན་པ་རེད་ཡ།”
སྐད་ཆ་འདིས་ང་ལ་ཁོང་ཁྲོ་བསླངས་སོང་། ངས་ན་རེ།
“གྲོགས་པོ། ཁྱོད་ཀྱིས་ས་ཆ་གཞན་པའི་མི་ཡིས་གྱོན་པའི་ཆ་ལུགས་རྐྱང་རྐྱང་ལ་
བལྟས་ནས་ཁོའི་ཐོབ་ཐང་ཐག་གཅོད་མི་རུང་། ངས་གྱོན་ཆས་ཆ་ཚང་འདིའི་རིན་པ་ཚང་
མ་སྟེར་ནུས། ངས་ཁྱོད་ལ་དངུལ་སྒོར་ཆེན་པོ་སློག་ཏུ་འཇུག་མ་བསམ་པ་ཙམ་ཡིན། ཁྱོད་
ལ་དཀའ་ལས་བཟོས་སོང་།”
ཁོས་སྐད་ཆ་དེ་ཐོས་རྗེས། ཁོ་རང་གི་རྣམ་འགྱུར་ཅུང་ཙམ་བསྒྱུར་ནའང་། ད་དུང་
སྔར་ལྟར་རང་རློམ་གྱི་རྫིག་ཉམས་ཙམ་སྟོན་ཞོར་ན་རེ།
“ངས་ཁྱོད་ལ་བསམ་བཞིན་དུ་ཕོག་ཐུག་གཏོང་བའི་ནང་དོན་མིན། འོན་ཀྱང་།
གལ་ཏེ་དོན་དག་འདི་འདྲའི་ཆེད་དུ་སྐྱོན་བརྗོད་ཐེབས་པ་ཡིན་ན། དེས་ན། ངས་འདི་ལྟར་
བཤད་ཕོད་དེ། ཁྱོད་ཀྱིས་སྣང་མེད་སྒོས་མཇུག་འབྲས་ཐག་བཅད་དེ། ང་ཚོའི་ཚོང་ཁང་
གིས་ཁྱོད་ཀྱི་ལུས་སྟེང་གི་དངུལ་སྒོར་ཆེན་པོ་གང་ཞིག་བརྗེ་སློག་མི་ནུས་པར་སྙམ་མི་རུང་
14དབྱིན་སྒོར་ཁྲི་བརྒྱ་ཤོག་མ།
བ་རེད། ཏག་ཏག་དེ་ལས་ལྡོག་སྟེ། ང་ཚོས་དེ་བརྗེ་སློག་ཐུབ་པ་ཡིན།”
ངས་ཤོག་སྒོར་དེ་ཁོ་ལ་སྟེར་ཞོར་ན་རེ།
“འོ། དེ་ངོ་མ་བཟང་གི ངས་འདི་ནས་ཁྱོད་ལ་དགོངས་དག་ཞུས་པ་ཡིན།”
ཁོས་ཤོག་སྒོར་ལེན་སྐབས་འཛུམ་གྲོལ་བྱུང་། དེ་ནི་ཚད་མཐོན་པོའི་འཛུམ་ཞིག་ཡིན་
ཏེ། འཛུམ་མདངས་ཀྱིས་ངོ་གདོང་ཡོངས་སུ་ཁེབས་སོང་། དེའི་ནང་དུ་ལྟེབ་གཉེར་དང་།
རྒས་གཉེར། དུང་འཁྱིལ་གཉེར་མ་བཅས་འདུས་པ་རེད། དེའི་ཚུགས་ཀ་ནི་ཁྱོད་ཀྱིས་སོ་
ཕག་ཅིག་ཆུ་རྫིང་དུ་གཡུགས་རྗེས་ཀྱི་ཆུ་ངོས་དང་གཉིས་སུ་མེད། དེར་མཐུད་ནས། ཁོས་
ཤོག་སྒོར་དེར་མིག་ཞགས་འཕེན་པའི་དུས་སྐད་ཅིག་མ་དེར། འཛུམ་མདངས་དེ་མཁྲེགས་
རེངས་སུ་གྱུར་ཏེ། ངོ་གདོག་སེར་མདངས་སུ་མངོན། ཁྱོད་ཀྱིས་མཐོང་བའི་ཝེ་སུའུ་ཝེ་མེ་
རིའི་རི་ལྡེབས་བདེ་ཐང་ཆུང་ཆུང་སྟེང་ཕྱོགས་བཞིར་ཁྱབ་པའམ། སྔར་ནས་མཁྲེགས་པོར་
གྱུར་པའི་རླབས་རིས་རྣམ་པ་ཅན། ཡང་ན་སྐྱག་འབུ་ལྟ་བུའི་ཞུན་རྡོ་དག་དང་ཀུན་ནས་
མཚུངས། མི་དེ་དེ་རུ་འགྲེང་ནས། ལག་ཏུ་ཤོག་སྒོར་དེ་འཆིང་བཞིན། དེ་ལ་དེ་ལྟར་ཧད་
ནས་ཅེར་བཞིན་ཡོད་པར་ཚོང་ཁང་གི་བདག་པོ་མགྱོགས་མྱུར་སྒོས་ཚུར་འོངས་ཏེ། ཆག་
སྒོ་ཅི་ཞིག་བྱུང་བར་ལྟ་ཞོར། ཕྱོགས་གཅིག་ནས་བློ་བདེ་བག་ཕེབས་ངང་བཤད་རྒྱུར།
“ཝ་ཡེ། དོན་དག་ཅི་ཞིག་བྱུང་བ་ཡིན་ནམ། གནད་དོན་ཅི་ཞིག་ཡོད། ཅི་ཞིག་མེད་
པ་རེད་དམ” ཟེར།
ངས “གནད་དོན་ཅི་ཡང་མེད། ངས་རང་གི་སྒོར་མོ་སློག་པར་སྒུག་པ་ཡིན” ཞེས་བཤད།
“ཝ་ཡེ། ཝ་ཡེ། ཁོའི་སྒོར་མོ་ཕྱིར་བསློགས་ནས་བྱིན་ཡ།”
ཐུའོ་ཏེ་ཡིས་ཕྱིར་ལན་བཏབ་པར། “ཁོའི་སྒོར་མོ་ཕྱིར་སློགས། བཤད་ན་ལས་སླ་བ་ལ་
ཨང་། སྦྱིན་བདག ཁྱོད་ཡོང་ནས་ཤོག་སྒོར་འདི་ལ་ཅིག་བལྟ་རོགས།”
སྦྱིན་བདག་གིས་བལྟས་པ་ཙམ་གྱིས། སྐད་དམའ་མོས་ཁ་ཤུ་ཞིག་བཏབ་བྱུང་། དེ་ནི་
15འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཁོ་རང་གི་བརྩེ་བ་གང་ལེགས་སུ་མཚོན་པ་ཡིན། དེར་མཐུད་ནས་ཁོ་རང་མགྲོན་པོ་ཚོས་
མ་ཉོས་པའི་གྱོན་ཆས་ཕུང་པོ་དེའི་ཕྱོགས་སུ་མཆོང་རྒྱུག་བྱས་ནས། སྐབས་ཤིག་ལ་དེ་དག་
ཕྱོགས་བཞིར་ཕར་གློང་ཚུར་གློང་བགྱི་མགོ་བརྩམས། ཕྱོགས་གཅིག་ནས་ཁེར་ལབ་རྒྱག་
བཞིན་ཡོད་པ་འདྲ་སྟེ། སེམས་འགུལ་ཚད་མེད་སྒོས་བཤད་རྒྱུར།
“དེ་འདྲའི་རྫོབ་ཐག་ཆོད་པའི་གྱོན་ཆས་ཆ་ཚང་ཞིག་གཤིས་ཀ་ཡ་མཚན་ཅན་གྱི་
ཕྱུག་པོ་ཕྱུག་ཆེན་ཞིག་ལ་བཙོངས་པ་ཡིན་ནམ། ཐུའོ་ཏེ་ནི་བླུན་པོ་ཞིག་ཡིན—བླུན་པོ་
བླུན་ནག་ཅིག་ཡིན། ནམ་ཡང་དོན་དག་འདི་ལྟར་སྒྲུབ་པ་ཡིན། ཕྱུག་པོ་ཕྱུག་ཆེན་ཡོད་ཚད་
འདིས་ཕར་བདས་སོང་། རྒྱུ་མཚན་ནི་ཁོས་ཕྱུག་པོ་ཕྱུག་ཆེན་དང་སྤྲང་པོ་གཉིས་དབྱེ་འབྱེད་
མི་ཤེས་པས་ཡིན། ནམ་ཡང་ཁོ་ཚོ་དབྱེ་འབྱེད་ཐུབ་པར་མ་འདོད། ཨ་ཧ། ཆ་ཚང་འདི་ནི་ད་
གཟོད་ངས་རྙེད་དགོས་པ་དེ་ཡིན—ཁྱེད་ཀྱིས་གོན་པ་དེ་དག་ཕུད་རོགས། སྐུ་ངོ་། དེ་ཚོ་
མེ་ནང་དུ་གཡུགས་ནས་སྲེགས་ཤིག ཁྱེད་ཀྱིས་ཚིལ་ལེན་འདི་དང་། གོན་པ་ཆ་ཚང་འདི་
གྱོན། དེ་ནི་ད་གཟོད་ཁྱེད་ལ་མཛའ་བའི་གྱོན་ཆས་ཡིན། དེ་ཏག་ཏག་ཁྱེད་ལ་མཁོ་བའང་
ཡིན་ལ། བབ་ཆགས་ཡིན། ཉམས་འགྱུར་ལྡན། བརྗིད་པོ་ཡིན། ལུས་ལ་གྱོན་ཚེ་མཆོག་ཏུ་
གྱུར་པའི་གུང་རིམ་མཚན་ཐོབ་པ་ཞིག་དང་གཉིས་སུ་མེད། འདི་ནི་དེ་སྔ་ཕྱི་རྒྱལ་གྱི་ཆིན་
ཝང་ཞིག་གིས་མངགས་བཟོ་བྱས་པ་ཡིན། ཁྱེད་ཀྱིས་ཀྱང་ཁོ་རང་ངོ་ཤེས་ན་ཐང་། སྐུ་ཞབས།
དེ་ནི་ཧ་ལི་ཧྥ་ཁེ་སེ་གུང་རིམ་རྒྱལ་ཕྲན་གྱི་བཀུར་འོས་པའི་རྒྱལ་སྲས་མཆོག་ཡིན། ཁོས་
གྱོན་ཆས་ཆ་ཚང་འདི་ང་ཚོའི་ཚོང་ཁང་དུ་མི་སྐྱུར་ཐབས་མེད་བྱུང་བས་གཤིན་པོའི་གྱོན་
ཆས་ཆ་ཚང་ཞིག་བཟོས་པ་ཡིན། རྒྱུ་མཚན་ནི་ཁོའི་མ་ཡུམ་སྐུ་འདས་པར་ཉེ་མོད། འོན་
ཀྱང་མཇུག་མཐར་མོ་སྐུ་མ་འདས་པ་རེད། དེ་ལ་སྐྱོན་མི་འདུག ང་ཚོས་དོན་དག་ཡོད་
ཚད་ང་ཚོའི་བཀོད་སྒྲིག་ལྟར་ཡོང་དུ་འཇུག་ག་ལ་ཐུབ།………………ངས་བཤད་པའི་ནང་དོན་ནི།
ཚང་མ་ཁོ་ཚོའི་ནང་དོན་ལྟར་བཀོད་སྒྲིག་བྱེད་ཟེར་བ་ཡིན—ཁྱེད་ཀྱིས་གཟིགས་དང་།
16དབྱིན་སྒོར་ཁྲི་བརྒྱ་ཤོག་མ།
རྐང་སྣམ་ཤིན་ཏུ་འགྲིག སྡེབ་སྒྲིག་ཆ་འགྲིག་ལེགས་པོ་ཡིན། སྐུ་ཞབས། སྟོད་འགག་
འདི་ལའང་ཚོད་ལྟ་ཞིག་བྱོས། ཨ་ཧ། ཡང་ཆ་འགྲིག་རེད། ལྭ་བ་འདི་ལ་ཡང་ཚོད་ལྟ་ཞིག་
བྱོས—ཨ་གནམ་རྒན་མ། ཁྱོད་ཀྱིས་ལྟོས་དང་། ཤིན་ཏུ་བཟང་། སྐྱོན་གྱིས་མ་གོས་མཆོག་
ཏུ་མཛེས—ལུས་ཧྲིལ་བོའི་གྱོན་པ་རྣམས་ངས་ཚེ་གང་བོར་ལས་ཀ་འདི་བསྒྲུབས་པའི་
ཡུན་ལ། འདི་འདྲའི་ལེགས་འགྲུབ་ཐེངས་གཅིག་བྱུང་ཡོང་མ་མྱོང་།”
ངས་ཡིད་འཐད་པའི་བརྡ་བསྟན།
“ངོ་མ་བཟང་། སྐུ་ཞབས། ངོ་མ་བཟང་། ངས་ཐག་བཅད་ནས་བཤད་ཆོག་པ་ཞིག་ནི།
གནས་སྐབས་དེ་ཐབས་ཆག་བྱས་ནས་གོན་ཆོག་པ་རེད། འོན་ཀྱང་། ང་ཚོས་ཁྱེད་ཀྱི་ཆེ་
ཆུང་ཇི་བཞིན་ལྟར་གྱོན་པ་ཆ་ཚང་ཞིག་བཟོ་བར་ཁྱེད་ཀྱིས་སྒུགས་རོགས། ཝ་ཡེ། ཐུའོ་ཏེ།
འབྲི་དེབ་དང་པིར་སྨྱུག་གྲ་སྒྲིག་བྱས་ནས། མྱུར་དུ་ཟིན་བྲིས་རྒྱོབས། རྐང་བའི་རིང་ཐུང་
ནི། སུམ་ཅུ་སོ་གཉིས.…..…” ད་དུང་གཞན་པའི་ཐིག་ཚད་ཡོད། ངས་སྐད་ཆ་བར་བཅུག་
མ་བྱས་སྔོན་དུ། ཁོས་ངའི་ཐིག་ཚད་འཇལ་ཟིན་ཏེ། ཁུག་རྟའི་རྔ་སྒྲོ་དབྱིབས་ཅན་གྱི་གྱོན་
པ་དང་། ཞོགས་པའི་གཟབ་གོས། ཚིལ་ལེན། ད་དུང་རྣམ་པ་གཞན་པའི་གྱོན་པ་བཟོ་བར་
མངགས་བཀོད་བྱས་ཟིན། རྗེས་སུ་སྐབས་གླགས་ཤིག་རྙེད་པ་ན། ངས་འདི་ལྟར་བཤད།
“འོན་ཀྱང་། སྦྱིན་བདག་བཟང་པོ། ངས་གྱོན་པ་འདི་དག་མངགས་བཟོ་བྱ་མི་རུང་།
ཁྱེད་ཀྱིས་ངས་ལག་དངུལ་སྟེར་རག་བར་དུས་ཚོད་ཚད་མེད་ལ་བསྒུག་ཐུབ་ན་མ་གཏོགས།
ཡང་ན་ད་ལྟ་ནས་ང་ལ་ཤོག་སྒོར་དེ་བརྗེ་སློག་ཐུབ་ན་མ་གཏོགས།”
“དུས་ཚོད་ཚད་མེད་པར། སྐད་ཆ་འདི་བཤད་པ་ཧ་ཅང་སྙན་འཇེབས་ལྡན། ནམ་
ཡང་སྒུགས་དགོས་ཞེས་བཤད་ན་འོས་པ་རེད——དེ་ནི་ད་གཟོད་ཁྱེད་ཀྱིས་བཤད་དགོས་
པའི་སྐད་ཆ་ཡིན། སྐུ་ཞབས། ཐུའོ་ཏེ། རེམ་པར་མངགས་བཟོ་བྱས་པ་འདི་དག་བཟོ་འགྲུབ་
ཡོང་བར་གྱིས། དེ་ནས་སྐུ་ཞབས་འདི་པ་ཚང་གི་བཞུགས་སྒར་དུ་དེ་དག་སྐྱོལ་དང་། དུས་
17འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཚོད་འགོར་འགྱངས་མ་བྱེད། ཚོང་མགྲོན་ཆུང་ཆུང་དེ་ཚོ་ལ་བསྒུག་ཏུ་ཆུགས། སྐུ་ཞབས་
འདི་བའི་ས་གནས་ཕྲིས། དེ་ནས
""
“མགྱོགས་མྱུར་སྒོས་ང་གནས་སྤོར་རྒྱུ་ཡིན། ང་གཞུག་ནས་ཡང་བསྐྱར་ཡོང་། ངའི་
ས་གནས་གསར་བ་དེ་འཇོག་པར་བྱ།”
“དེ་ལྟར་བྱེད་དམ། སྐུ་ཞབས། དེ་ལྟར་བྱེད། སྒུགས་དང—ངས་ཁྱེད་རང་སྒོ་ཕྱིར་
སྐྱེལ། སྐུ་ཞབས། བཟང་གི ——སླར་ཡང་མཇལ། སྐུ་ཞབས། སླར་ཡང་མཇལ།”
ཧེ། གལ་ཏེ་ཁྱོད་ཚོས་དེའི་རྗེས་ངེས་པར་དོན་དག་ཅི་ཞིག་འབྱུང་སྲིད་པར་ད་དུང་
རྗེས་དཔག་བྱ་མི་ནུས་སམ། ངས་ནི་དེ་ལྟར་རང་དབང་མེད་པར་སོང་ནས་ཉོ་འདོད་དངོས་
པོ་གང་རུང་ཉོ་སྲིད་ལ། དེ་ནས་མི་དེ་ལ་ཤོག་སྒོར་དེའི་ཁ་ཚར་སློག་ཏུའང་འཇུག་ངེས་
ཡིན། གཟའ་འཁོར་གཅིག་མ་འགོར་བའི་ཡར་སྔོན་དུ། ངས་སྔར་ནས་རིན་གོང་མཐོན་
པོར་མ་འཛེམ་པར། བདེ་སྐྱིད་ཀྱི་འཚོ་བའི་ཁྲོད་འཛོམས་དགོས་པའི་ཅ་ལག་རྣམ་པ་སྣ་
ཚོགས་དང་རྒྱས་སྤྲོས་མཆོར་རྒྱན་ཡོད་ཚད་བསྒྲིགས་ནས། ཧན་ནུ་ཧྥོ་ཐང་ཆེན་གྱི་མཐོ་
རིམ་རྒྱས་ཉམས་ཀྱི་མགྲོན་ཁང་ཞིག་གི་ནང་དུ་བསྡད་དེ། ངས་དགོང་ཟས་དེ་ནས་ཟོས་པ་
ཡིན། འོན་ཀྱང་ང་སྔར་བཞིན་བརྗེད་ཐབས་བྲལ་བའི་ཧ་ལི་སི་གསོལ་མགྲོན་ཁང་ཆུང་བ་
རུ་ཞོགས་ཟས་ཟ་རུ་ཕྱིན། གནས་དེ་ནས་ངས་དབྱིན་སྒོར་ཁྲི་བརྒྱ་ཤོག་མ་དེ་བཀོལ་ནས་
རང་གི་ཟ་མ་ཐོག་དང་པོ་ཟོས་མྱོང་། དེ་ལྟར་བྱས་ཚེ་ངས་ཧ་ལི་སི་ཡི་རླུང་རྟ་དར་དུ་བཅུག་
སོང་། གསར་འགྱུར་འདི་སྒེར་ཕྱོགས་ནས་ཁྱབ་པར་བྱས་པས། སྟོད་འགག་གི་ཨམ་ཕྲག་ཏུ་
དབྱིན་སྒོར་ཁྲི་བརྒྱ་ཤོག་མ་བཅུག་པའི་ཕྱི་རྒྱལ་པ་མཚར་པོ་དེ་ནི་གསོལ་མགྲོན་ཁང་དེའི་
སྲུང་མ་ཡིན་ཞེས་གྲགས། གསར་འགྱུར་འདི་ཁོ་ནར་བརྟེན་པས་ཀྱང་ཆོག་པ་རེད། མ་གཞི་
དེ་འདྲའི་སྐྱོ་ལྷང་སེམས་སྡུག་འོས་ལ། རྒྱུན་འཁྱོངས་དཀའ་བ། ཉིན་ནས་མཚན་མི་ཐུབ་
པའི་ཉོ་ཚོང་ཆུང་ཆུང་ཞིག དེ་མ་ཐག་མིང་དུ་གྲགས་ནས། འགྲུལ་པ་རྣམས་འཚང་ཁ་ཤིག་
18དབྱིན་སྒོར་ཁྲི་བརྒྱ་ཤོག་མ།
ཤིག་གིས་སླེབས་བྱུང་། ཧ་ལི་སི་ལ་ཧ་ཅང་ཡིད་འགུལ་ཐེབས་ནས། ངོ་ཚ་སྤུ་ཙམ་ཡང་མེད་
པར་སྒོར་མོ་བསྐྱིས་ནས་བརླག་ཏུ་བཅུག་པ་མ་ཟད། ངས་དང་ལེན་མ་བྱས་མི་ཆོག་པ་རེད།
དེ་ནས། ང་འདྲ་བའི་དབུལ་བོ་དབུལ་རྐྱང་ཞིག་གིས་ཀྱང་གང་འདོད་དུ་བག་མེད་སྒོས་
སྒོར་མོ་བརླགས་ཏེ། འབྱོར་ལྡན་མི་སྣ་ཆེན་པོའི་འཚོ་བ་རོལ་ཆོག་པ་ཡིན། ངས་དོན་དག་
འདི་སྔ་ཕྱི་གང་རུང་ཞིག་ལ་གསལ་རྗེན་དུ་འབུད་ངེས་པ་ཤེས་ཡོད་མོད། ད་ལྟ་ང་རང་སྔར
ནས་ཆུ་ནང་དུ་ལྷུང་ཟིན་པས། ལམ་གྱི་མགོ་མཇུག་བར་ཆུ་རྐྱལ་དགོས་ཐག་ཆོད་སོང་། དེ་
མ་བྱས་ན་ཆུར་ནུབ་ནས་འཆི་སྲིད་པ་ཡིན། ཁྱོད་ཀྱིས་གཟིགས་དང་། མ་གཞི་ངའི་གནས་
བབ་ནི་གཏན་ནས་བཞད་གད་ཀྱི་གནས་སུ་གྱུར་པ་ཞིག་ཡིན། འོན་ཀྱང་ང་ལ་མི་འགྱངས་
པར་ཆག་སྒོ་ཆེན་པོ་ཞིག་སླེབས་སྲིད་པའི་སྔོན་དཔག་གི་ཚོར་སྣང་དེ་བདོག་པའི་རྐྱེན་
གྱིས། དེས་གཟབ་ནན་གྱི་ཕྱོགས་གཅིག་དང་། འཇིགས་དངངས་ཀྱི་ཕྱོགས་གཅིག ཡ་ང་
བའི་ཕྱོགས་གཅིག་བཅས་མངོན་པ་རེད། དེ་ནས། མཚན་མོ་སླེབས་ཐེངས་རེ་རེར། མུན་
ནག་གི་ནང་དུ། སྐྱོ་གར་དེའི་ཆ་ཤས་ཤིག་གིས་ནམ་རྒྱུན་གོ་གནས་མངོན་གསལ་ཞིག་
བཟུང་ཡོད་པས། ནམ་རྒྱུན་ང་ལ་ཉེན་བརྡ་བཏང་ནས་འཇིགས་སྐྲག་བསླངས། དེ་ནས་
ངས་སྡུག་བསྔལ་གྱི་ཆོ་ངེ་འདོན་བཞིན། ཕར་འཁོར་ཚུར་འཁོར་བགྱིས་ཏེ། གཉིད་ཁུགས་
ཐབས་བྲལ་བ་རེད། འོན་ཀྱང་། མིའི་སེམས་ལ་སྤྲོ་སྣང་སྟེར་བའི་སྐྱ་མདའ་དེ་བཀྱགས་ཚེ།
སྐྱོ་གར་དེའི་གྲུབ་ཆ་དེ་སྐྱ་མདོག་དང་མི་སྣང་བར་འགྱུར། ང་ཡང་ང་རྒྱལ་ཁེངས་དྲེགས་
ཅན་དུ་གྱུར་ནས། ཡིད་སེམས་སྤྲོ་དགས་བརྟས་ཏེ་མགོ་ཡུ་འཁོར་བ་ལྟར་དང་། ར་བཟི་བ་
ལྟ་བུའི་ཚད་དུ་སླེབས་སོང་ཞེས་སྨྲས་ཆོག
ཡང་གཅིག་བཤད་ན། འདི་ཡང་རང་བཞིན་གྱིས་བྱུང་བ་ཞིག་ཡིན། རྒྱུ་མཚན་ནི་
སྐབས་འདིར་ང་རང་ནི་འཛམ་གླིང་གི་གྲོང་ཁྱེར་ཆེན་མོ་ཨང་དང་པོའི་མི་སྣ་འཇོན་
མདོག་རང་ངོམ་ཅན་ཆེ་ཤོས་སུ་གྱུར་ཟིན། དེའི་རྐྱེན་གྱིས་ང་རང་རང་རློམ་སྐྱེས་ནས་རང་
19འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
,
ཚུལ་བརྗེད་པ་ཞིག་ཏུ་གྱུར་པ་མ་ཟད། རང་རློམ་ཉུང་ཙམ་སྐྱེས་པ་མ་ཡིན་པར་རང་རློམ་
ཤིན་ཏུ་ཆེ་བ་ཞིག་སྐྱེས་སོང་བ་རེད། ཁྱོད་ཀྱིས་ལག་ལ་ཚགས་པར་ཞིག་ཐོགས་པ་ན། དེ་ནི་
དབྱིན་ཀི་ལན་ནམ། སུའུ་ཀི་ལན་དང་ཨེར་ལན་གྱི་ཡིན་པ་གང་ལྟར་ཡང་། ཁྱོད་ཀྱིས“སྟོད་
འགག་གི་ཨམ་ཕྲག་ནང་དུ་དབྱིན་སྒོར་ཁྲི་བརྒྱ་ཤོག་མ་བཅུག་པའི་མི” ཞེས་པར་འབྲེལ་
བ་ཡོད་པའི་ཞུ་འཕྲིན་རེ་གཉིས་ཤིག་མཐོང་སྲིད་ལ། དེ་ནི་ཁོས་རང་ཉིད་ཀྱི་ཉེ་ཆར་བྱ་
འགུལ་ལམ་ལབ་གླེང་མཚམས་སྦྱོར་གནང་བའི་སྐོར་ཡིན། དང་ཐོག ཞུ་འཕྲིན་འདི་དག་
གི་ཁྲོད་དུ། ང་ནི《མི་སྣའི་གོ་ཐོས་ཕྲན་བུ》ཞེས་པའི་ལེ་ཚན་གྱི་ཆེས་མཇུག་བྱང་དུ་བཞག་
ཡོད། དེའི་རྗེས་སུ། ང་རང་ཞུན་ཅུའེ་རྣམས་ཀྱི་ཡན་ཆད་དུ་བཞག ཡང་དེའི་རྗེས་སུ། ང་
རང་ནན་ཅུའེ་ཡན་ཆད་ཀྱི་གྲས་སུ་བཞག དེ་ལྟར། ང་རང་གི་འཇོན་མདོག་རང་ངོམ་གྱི་
ཆུ་ཚད་ལྟར་ཚད་རིམ་འཕར་ནས། རིམ་བཞིན་མཚམས་མེད་པར་ཡར་འཕར་བ་རེད། ང་
རང་གོ་གནས་ཆེས་མཐོ་བའི་ཚད་དེར་མ་སླེབས་བར་གོ་གནས་དེར་སོར་བཞག་བྱས་ཏེ།
རྒྱལ་རིགས་མ་ཡིན་པའི་གུང་རིམ་པའི་མཚན་ཐོབ་མཁན་ཡོད་ཚད་དང་། དབྱིན་ཀི་ལན་
གྱི་ཆོས་བདག་ཆེན་མོ་མ་གཏོགས་ཆོས་ལུགས་མི་སྣ་ཡོད་ཚད་ལས་ཀྱང་བརྒལ་བ་རེད།
འོན་ཀྱང་། ཁྱེད་ཀྱིས་མཉམ་འཇོག་གྱིས། འདི་ནི་མཛེས་སྡུག་གི་མཚན་སྙན་ཞིག་གཏན་
ནས་མ་ཡིན་ཏེ། སྐབས་དེར་མ་སླེབས་བར་དུ། ང་ནི་རང་འཇོན་རང་ངོམ་ཤ་སྟག་གི་མི་
ཞིག་ཡིན་པ་ཙམ་རེད། རྗེས་ཀྱི་བྱ་བ་སྒྲུབ་ཐེངས་གཅིག་གིས་ང་རང་མིང་དུ་གྲགས་པའི་
དོན་ཞིག་བྱུང་བ་ནི—རྟ་པ་ལ་མཚན་གནས་སྤྲོད་པའི་མཛད་སྒོ་གཟབ་རྒྱས་ལྟ་བུ————
སྐད་ཅིག་མ་དེར་གཡུགས་དོར་སླ་བའི་གད་སྙིགས་དང་འདྲ་བའི་མིང་སྟོང་དེ་ཆོ་འཕྲུལ་
གྱིས་ནམ་ཡང་མི་འགྱུར་བའི་གསེར་གྱི་སྙན་གྲགས་སུ་འགྱུར་སྲིད། 《གླེན་རྟགས་ཆེ་བའི་
གཟའ་འཁོར་ཚགས་པར》སྟེང་དུ་ང་རང་མཚོན་པའི་རབ་བཏགས་རི་མོ་བཀོད་ཡོད། དེ་
[1] ལོན་ཏོན་གྱི་དགོད་བྲོ་བའི་དུས་དེབ་ཅིག
20དབྱིན་སྒོར་ཁྲི་བརྒྱ་ཤོག་མ།
མིན་ནམ། དེ་ལྟར་བྱས་ཚེ་ང་རང་དངོས་སུ་མིང་གྲགས་ཅན་དུ་གྱུར་ནས། ངའི་གོ་གནས་
བརྟན་ཅིང་བརླིང་བ་རེད། མི་རྣམས་ཀྱིས་སྔར་བཞིན་ང་ལ་འཕྱ་དགོད་བྱེད་ནའང་། འཕྱ་
དགོད་དེའི་རིགས་སུ་དེ་ལས་ལྡོག་སྟེ་གོང་བཀུར་བསམ་པ་འདུས་ཡོད་དེ། འཛེམ་དོགས་
གཏན་ནས་མེད་པ་ཞིག་མ་ཡིན། རྩུབ་རྒོད་གུས་མེད་ཀྱང་མ་ཡིན་ཏེ། མི་རྣམས་ཀྱིས་ང་ལ་
ཕྱོགས་ནས་དགོད་འཛུམ་སྟོན་ཞོར། ཡང་བསྐྱར་ངའི་ཕྱོགས་ལ་ཧབ་ཆ་བརྒྱབ་ནས་ཧ་ཧ་
ཞེས་དགོད་མི་སྲིད་པ་རེད། ང་ལ་ཐོབ་ཐང་དེ་འདྲ་ཐོབ་པའི་དུས་སྐབས་ཕར་འདས་ཟིན་
ནས་སླར་ལོག་མི་ནུས་པ་རེད། 《གླེན་རྟགས་ཆེ་བའི་གཟའ་འཁོར་ཚགས་པར》གྱིས་ང་
རང་ནི་ལུས་སྟེང་གི་གྱོན་པ་ཧྲལ་ཧྲུལ་དུ་གོན་ཞིང་། ལོན་ཏོན་མཆོད་རྟེན་གྱི་སྒོ་སྲུང་ལ་ཉོ་
ཚོང་ཕྲན་བུའི་ཆེད་དུ་རིན་གོང་གཏམ་བཞིན་པའི་མི་སྣ་ཞིག་ཏུ་བྲིས་འདུག འོ་ཡ། ཁྱོད་
ཀྱིས་རྗེས་དཔག་ཅིག་བྱས་ཆོག་སྟེ། གཞོན་ནུ་ཞིག་གིས། སྔོན་ཆད་མིས་ཡིད་འཇོག་ཐེབས་
མ་མྱོང་བ་ཞིག་གིས། ད་ལྟ། གློ་བུར་དུ། སྐད་ཆ་ཅི་ཞིག་སྨྲ་སྒོ་ལས་བུད་མ་ཐག མི་རྣམས་
ཀྱིས་གང་སར་ལུང་དྲངས་པ་དང་ཡང་བཤད་བསྐྱར་བཤད་བྱེད་ལ། ཕྱི་རོལ་དུ་ཆས་མ་ཐག
མི་རྣམས་ཀྱིས་ཕར་བཤད་ཚུར་བསྒྲགས་བྱེད་པ་ཐོས་སྲིད། འདི་ལྟར་བཤད་དོན། “ལྟོས་
དང་། ཁོ་རང་ཕར་བུད་སོང་། དེ་ནི་ཁོ་རང་རེད” ཟེར། ཞོགས་ཟས་སུ་རོལ་མ་ཐག མི་
ཚོགས་ཆེན་པོ་ཞིག་གིས་ལྟ་རུབ་རྒྱག་སྲིད་པ་ཡིན། ཟློས་གར་ཁང་གི་ཟུར་བཞུགས་ཁང་
དུ་ངོ་བསྟན་པའི་ཚེ། མིག་ཤེལ་ཡུ་རིང་གི་རྣམ་པའི་རྒྱང་མཐོང་ཤེལ་བརྒྱ་སྟོང་གི་མེ་ཤུགས་
ཁོའི་ལུས་སྟེང་དུ་བསྡུ་སྲིད་པ་རེད། ཨེ་ཡ། ང་ནི་རྩ་བ་ནས་ཉིན་ཧྲིལ་བོར་བསྟོད་བསྔགས་
ཀྱི་ཀློང་དུ་ཚུད་འདུག ——མདོར་བསྡུས་ན། གནས་ཚུལ་འདི་འདྲ་ཙམ་ཞིག་ཡིན།
ཤེས་དགོས་པ་ཞིག་ནི། ངས་ཐ་ན་སྔར་གྱི་ལྭ་བ་ཐེད་པོ་ཆ་ཚང་སྔར་བཞིན་བཞག་
ནས། མཚམས་རེར་དེ་གོན་ནས་ཕྱི་རོལ་དུ་འགྲོ་བ་ཡིན། དེ་ནི་ཡང་བསྐྱར་སྔོན་ཆད་ཀྱི་
སྤྲོ་དགའ་དེ་འདྲ་ཞིག་ལོངས་སུ་སྤྱོད་པའི་ཆེད་དུ་ཡིན། སོང་ནས་ཅ་ལག་ཙག་ཙིག་རེ་ཉོ་
21འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བའི་ཚེ། མི་གཞན་གྱིས་ཐུབ་ཚོད་བཏང་བ་ན། དབྱིན་སྒོར་ཁྲི་བརྒྱ་ཤོག་མ་དེ་བླངས་ནས།
མི་དེ་སྐྲག་ཐག་ཆོད་དུ་བཅུག་པ་ཡིན། འོན་ཀྱང་། བྱེད་ཐབས་དེ་ངས་མུ་མཐུད་དུ་སྤྱོད་
མི་རུང་བ་ཡིན། རི་མོའི་ཚགས་པར་གྱིས་མི་རྣམས་ལ་ལུས་ཧྲིལ་བོའི་ཆ་ལུགས་འདི་ལ་
ཆ་རྒྱུས་ཡོད་པར་བྱས་ཡོད་པས། ངས་དེ་གོན་ནས་སྒོ་ཕྱིར་སོང་ཚེ། མི་རྣམས་ཀྱིས་ང་རང་
མྱུར་དུ་ངོ་ཤེས་སྲིད། དེ་ནས་ཚོགས་རུབ་བརྒྱབ་ནས་ངའི་རྗེས་འདེད་པ་དང་། གལ་ཏེ་ངས་
ཅི་ཞིག་ཉོ་རྩིས་བྱས་ན། ངས་ད་དུང་ཚོང་པར་ཤོག་སྒོར་དེ་མ་བསྟན་སྔོན་དུ། ཁོས་སྔར་
ནས་ང་ལ་ཚོང་ཁང་གི་དངོས་ཟོག་ཚང་མ་མངག་ཉོ་བྱེད་དུ་འཇུག་པ་ཡིན།
ཕལ་ཆེར་ང་རང་སྒྲུབ་ཐེངས་གཅིག་གིས་མིང་དུ་གྲགས་རྗེས་ཀྱི་ཉིན་བཅུ་བར།
ངས་རྒྱུན་ལྡན་ལྟར་ཕྱི་ནང་སྡོད་ཕྱི་གླིང་པ་ཞིག་གི་འགན་ཁུར་དང་ལེན་བྱས་ཏེ། ཨ་མེ་
རི་ཁའི་གཞུང་ཚབ་ཁང་དུ་སོང་ནས་མཇལ་འཛོམས་བྱས། ཁོས་ང་རང་གི་སྐབས་དེའི་
ཐོབ་ཐང་དང་འཚམ་པའི་སྤྲོ་སེམས་ཀྱིས་ང་རང་སྣེ་ལེན་བྱས་ལ། ང་རང་ཡོང་བ་དེ་འདྲ་
འཕྱིས་འདུག་པར། ཁོ་རང་གི་བཟོད་སྒོམ་ཐོབ་འདོད་ན་བྱེད་ཐབས་གཅིག་མ་གཏོགས་
མེད་ཟེར། དེ་ནི། ཉིན་དེའི་དགོང་མོར་ཁོའི་གསོལ་མགྲོན་ལ་ཡོང་རྒྱུ་དེ་རེད། མ་གཞི་
མགྲོན་པོ་ཞིག་ན་བས་མནར་ནས། འདུག་སྟེགས་སྟོང་བ་གཅིག་ཕུད་འདུག ངས་
གདན་ཞུ་དང་ལེན་བྱས་རྗེས། ང་ཚོས་ལབ་གླེང་བྱེད་མགོ་བརྩམས། མ་གཞི་ཁོ་དང་ངའི་
ཨ་ཕ་ནི་བྱིས་དུས་ཀྱི་སློབ་གྲོགས་ཡིན་ལ། རྗེས་ནས་ཀྱང་ཡེ་ལུའུ་སློབ་ཆེན་གྱི་སློབ་
གྲོགས་ཡིན། ངའི་ཨ་ཕ་མ་གཤེགས་སྔོན་དུ། ཁོ་གཉིས་ཆེས་བཟང་བའི་གྲོགས་པོ་ཡིན།
དེ་ནས་ཁོས་ང་རང་ལ་ཁོམ་པ་ཡོད་ཚེ་ཁོའི་ཁྱིམ་དུ་ཤོག་ཟེར། ང་ཧ་ཅང་འགྲོ་འདོད་པ་
ནི་བཤད་མ་དགོས་པ་ཞིག་རེད།
ངོ་མ་བཤད་ན། ང་ནི་འགྲོ་འདོད་པའི་མི་ཚད། འགྲོ་རྒྱུར་རེ་སྨོན་བྱས་ཡོད། དོན་དག་
བཙོག་པ་རུ་གྱུར་ཚེ། ཁོ་ལ་ང་རང་རྩ་བ་ནས་བརླག་མི་ཐུབ་པའི་ཐབས་ཇུས་རེ་ཡོད་སྲིད།
22དབྱིན་སྒོར་ཁྲི་བརྒྱ་ཤོག་མ།
ངས་ཁོ་རང་གིས་ང་རང་ཇི་ལྟར་སྐྱོབ་ནུས་པ་མི་ཤེས་མོད། ཁོའི་བློ་རུ་ཐབས་ཇུས་ཤིག་
འཆར་ངེས་ན་སྲིད། ད་ལྟ་བལྟས་ན་སྔར་ནས་དུས་ཚོད་འགོར་དྲགས་འདུག ངས་བརྒྱུད་
རིམ་ཡོད་ཚད་ཁོ་ལ་བཤད་མི་ཕོད།
ངས་ལོན་ཏུན་དུ་བགྱིས་པའི་དོན་དག་ཡ་མཚན་ཅན་
དེ། སྤྱིར་དང་ཐོག་ནས་མགྱོགས་མྱུར་གྱིས་ཁོ་ལ་ཡོངས་སུ་བཤད་ན་འགྲིག་འདུག་པ་རེད།
མིན། ད་ལྟ་ངས་ཁོ་ལ་ཉེན་ཁ་བརྒྱུད་ནས་དོན་དངོས་བཤད་མི་ཕོད། ང་རང་སྔར་ནས་
གཏིང་ཟབ་ཏུ་ཟུག་ཟིན་དྲགས། ངའི་བཤད་པའི་ནང་དོན་ནི། ཧ་ཅང་གཏིང་ཟབ་ཏུ་ནུབ་
ནས། ངས་ཉེན་ཁ་བརྒྱུད་ནས་གསར་དུ་ངོ་ཤེས་པའི་གྲོགས་པོ་ཞིག་ལ་ཡོད་ཚད་བཤད་
མི་ནུས་པའི་གནས་སུ་བཅར་འདུག ང་རང་ཉིད་ཀྱི་ལྟ་ཚུལ་ལྟར་ནའང་། ཡོངས་སུ་ནུབ་
ནས་ཕྱིར་འབུད་དཀའ་བའི་གཏིང་ཚད་དེ་འདྲ་མིན། རྒྱུ་མཚན་ནི། ཁྱོད་ཀྱིས་ལྟོས་དང་།
ངས་སྒོར་མོ་ཡང་ཡང་བསྐྱིས་མོད། ངས་ནམ་རྒྱུན་ཧ་ཅང་གཟབ་ནན་གྱིས་ཡོང་འབབ་ལ་
གཞིགས་ཏེ་འགྲོ་གྲོན་བཏང་བ་ཡིན—དོན་དངོས་སུ། ངའི་ཟླ་ཕོགས་ཀྱི་ཡོང་འབབ་
ལས་བརྒལ་མེད། ངས་ད་རུང་མཐར་གཏུགས་ན་མ་འོངས་པར་རང་གི་ཟླ་ཕོགས་ལ་སྒོར་
ག་ཚོད་ཡོད་པའི་གྲངས་ཀ་མི་ཤེས་པ་བཤད་མ་དགོས་མོད། ང་ལ་ཡིད་རྟོན་འཐུས་ཚང་གི་
གཞི་འཛིན་ས་ཞིག་ཡོད་དེ། ཕལ་ཆེར་དེའི་གྲངས་ཀ་ག་ཚོད་ཡོད་པར་ཚོད་དཔག་བགྱིས་
ན། དེ་ནི། གལ་ཏེ་ངས་མི་དེའི་རྒྱན་འགྱེད་ཐེངས་དེ་རྒྱལ་དུ་བཅུག་ཚེ། ངས་ནི་འབྱོར་ལྡན་
པ་རྒན་པ་དེས་བསྐོ་བཞག་བྱས་པའི་གོ་གནས་གང་རུང་གདམ་གསེས་བྱ་ཆོག་ལ། དེ་ནི་
ངས་འགན་ཁུར་འོས་པའི་ནུས་པ་ཞིག་ཡིན་པའི་དབང་དུ་བཏང་ཚེ—ངས་རང་ཉིད་
ཀྱིས་འགན་ཁུར་འོས་པའི་དོན་ཞིག་ངོམ་ནུས་པ་ཁོ་ཐག་ཡིན། འདིའི་ཕྱོགས་ལ་ང་རང་ཐེ་
ཚོམ་སྐྱེ་མི་སྲིད། རྒྱན་འགྱེད་ཐེངས་དེའི་སྐོར་ལ། ངས་ཀྱང་དེའི་ཆེད་དུ་སེམས་ཁུར་བྱ་མི་
དགོས་པ་རེད། ངའི་རླུང་རྟ་ནམ་རྒྱུན་དར་ངེས་ཡིན། ཡང་གཅིག་བཤད་ན། ངས་ཟླ་ཕོགས་
དེ་ནི་ལོ་རེར་དབྱིན་སྒོར་དྲུག་བརྒྱ་ནས་ཆིག་སྟོང་ཡིན་པར་ཚོད་དཔག་བྱ་ནུས། དཔེར་
23འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ན། ལོ་དང་པོར་དབྱིན་སྒོར་དྲུག་བརྒྱ་ཡིན་ལ། དེའི་རྗེས་སུ་ལོ་རེར་ཇེ་མང་དུ་བཏང་ནས།
མཇུག་མཐར་ངའི་ནུས་པའི་ངོམ་ཤུགས་ཀྱི་རྐྱེན་གྱིས་དབྱིན་སྒོར་ཆིག་སྟོང་གི་བར་སྣོན་པ་
ལྟ་བུ་ཡིན། མི་རྣམས་ཀྱིས་བློ་སེམས་རྣམ་དག་གིས་ང་ལ་སྒོར་མོ་བསྐྱི་འདོད་ནའང་། ངས་
ཁ་གཡར་ས་སྣ་ཚོགས་བཙལ་ནས་ཚང་མར་ཚིག་འཇམ་པོའི་སྒོས་ཁས་མ་བླངས་པ་ཡིན།
དེའི་ཕྱིར། ངས་ཆད་པའི་བུ་ལོན་ཁྲོད་དུ། དབྱིན་སྒོར་སུམ་བརྒྱ་ནི་བསྐྱིས་ཡོང་བའི་ལག་
དངུལ་ཡིན་པ་མ་གཏོགས། ལྷག་མའི་དབྱིན་སྒོར་སུམ་བརྒྱ་ནི་ངས་འཚོ་བའི་འགྲོ་གྲོན་
དང་ཟོག་རིན་ཆད་འཇོག་བྱས་པའི་སྒོར་མོ་ཡིན། ང་རང་རློམ་པ་ཞིག་ནི། ངའི་ལོ་གཉིས་
པའི་ཟླ་ཕོགས་ལ་བརྟེན་ན། ང་རང་གིས་སེམས་ཆུང་ཡིད་འཇོག་དང་། འགྲོ་གྲོན་ཉུང་འཕྲི་
བྱས་ཚེ། ད་གཟོད་ང་རང་གི་ཟླ་འདིའི་ལྷག་མའི་ཉི་མ་རྣམས་འཁྱོལ་ཐབས་ཙམ་འདང་བ་
རེད། ངས་ནི་ཧ་ཅང་སེམས་ཆུང་གིས་འདི་ལ་མཉམ་འཇོག་བྱེད་པའི་གྲ་སྒྲིག་བྱས་ཡོད། ང་
ལ་བཞག་པའི་ཟླ་གཅིག་གི་དུས་བཅད་མཇུག་རྫོགས་རྗེས། ངའི་རྒྱབ་རྟེན་སྦྱིན་བདག་ས་
ཆ་གཞན་ནས་ཕྱིར་ཐོན་ཏེ། ང་རང་གི་ཡང་བསྐྱར་ཡོད་ཚད་རྒྱུན་ལྡན་ཅན་དུ་འགྱུར་སྲིད།
རྒྱུ་མཚན་ནི་དུས་དེར་ངས་བུན་བདག་རྣམས་ལ་ལོ་གཉིས་ཀྱི་ཟླ་ཕོགས་དུས་བགོས་ཀྱིས་
སྤྲད་ཆོག་ལ། དེའི་རྗེས་མགྱོགས་མྱུར་གྱིས་རང་གི་བྱ་བའི་ལས་མགོ་ཚུགས་ཆོག་པ་ཡིན།
ཉིན་དེར་མི་བཅུ་བཞི་ཞུགས་ཡོད་པའི་དགོང་ཟས་གསོལ་མགྲོན་ནི་སྤྲོ་སེམས་འཁོལ་
བ་ཞིག་རེད། གུང་རིམ་པའི་མཚན་ཐོབ་པ་ཞའོ་ཨེར་ཏི་ཆི་དང་གུང་རིམ་པའི་མཚན་ཐོབ་
མཁན་གྱི་ལྕམ་མོ་གཉིས་དང་། ཁོ་ཚོའི་བུ་མོ་ཨན་ཉི—ཀི་ལེ་སི——ཨེ་ལི་ནུའོ—
སའེ་ལའེ་སི་ཐེ………ཏེ“པའོ་ཨུན་ལྕམ་མོ། པོ་རིམ་གྱི་མཚན་ཐོབ་པ་ཉིའུ་ཀེ་ཐེ། མཚན་
ཐོབ་དང་པོའི་ལྕམ་མོ། ཙི་རིམ་པའི་མཚན་ཐོབ་པ་ཆི་ཕུའུ་སའེ་ཏེ། པུའུ་ལའེ་སི་ཁེ་ཐེ་རྗེ་
སི་དང་རྗེ་སི་ལྕམ་མོ། གོ་གནས་མེད་པའི་འགྲུལ་པ་ཕོ་མོ་འགའ། གཞུང་ཚབ་པ་དང་
ཁོའི་ལྕམ་མོ་དང་སྲས་མོ། ད་དུང་ཁོའི་བུ་མོའི་འགྲུལ་པ་ཞིག་སྟེ། དེ་ནི་ལོ་ཉི་ཤུ་ཡས་
24དབྱིན་སྒོར་ཁྲི་བརྒྱ་ཤོག་མ།
མས་ལོན་པའི་དབྱིན་ཇི་རྒྱལ་ཁབ་ཀྱི་གཞོན་ནུ་མ་ཞིག་ཡིན། མིང་ལ་པའོ་ཆི་ཡ•ལན་
ཨེ་མུའུ་ཟེར། མཐོང་བ་ཙམ་གྱིས་དུས་ཚོད་སྐར་ཆ་གཉིས་ཀྱི་རིང་ལ་མོས་ངའི་ཡིད་ཀྱི་
བརྟན་པ་ཅིག་ཅར་འཕྲོག་སོང་།
མོ་ཡང་ང་ལ་དགའ་བར་གྱུར—དེ་ལས་གཞན་པའི་
འགྲུལ་པ་ཞིག་ཡོད་པ་ནི། ཨ་མེ་རི་ཁའི་མི་ཞིག་རེད—འདིར་ལྟོས་དང་། ངས་དེ་
སྔོན་གཞུག་ལ་བཞག་ནས་བཤད་འདོད་པའི་གཏམ་རྒྱུད་དེ་ལས་ལྡོག་སྟེ་སྔོན་དུ་ཁ་ནས་
ཤོར་སོང་། དང་ཐོག་ཚང་མ་འགྲུལ་པའི་འདུག་ཚོམས་སུ་ཡོད་དེ། ཕྱོགས་གཅིག་ནས་ཤ་
ལྷོད་དེ་ཟས་རྒྱགས་ཚད་ཅིག་ཟ་བའི་སྟ་གོན་བྱས་ལ། ཕྱོགས་གཅིག་ནས་གཞུག་ནས་ཐོན་
པའི་འགྲུལ་པར་ཟུར་ནས་ལྟད་མོ་ལྟ་བ་རེད། གཡོག་པོས་ཕར་འགྲོ་ཚུར་འོང་བྱས་ནས་
བཤད་རྒྱུར།
“ལའོ་ཨེ་ཏེ•ཧེ་སི་ཐེན་སི་སྐུ་ཞབས་སླེབས་བྱུང་།”
རྒྱུན་ལྡན་གྱི་ཐུགས་དཀྱེལ་ཡངས་པའི་གསུང་སྒྲོས་དག་ཚར་མ་ཐག ཧེ་སི་ཐེན་སི་
ཡིས་བལྟས་པ་ཙམ་གྱིས་ང་རང་མཐོང་མ་ཐག དེ་མུར་སྤྲོ་སེམས་འཁོལ་བའི་ངང་ལག་པ་
ཚུར་ལ་བསྲིངས། འོན་ཀྱང་། ང་དང་ལག་འཇུ་བྱ་བའི་སྟ་གོན་བྱས་མ་ཐག ཡང་གློ་བུར་
ཧད་དེ། འུ་ཐུག་གི་རྣམ་འགྱུར་ཞིག་མངོན་བཞིན་ན་རེ།
“དགོངས་པ་མ་ཚོམ། སྐུ་ཞབས། ངས་ཁྱེད་ཉིད་ངོ་ཤེས་པར་འདོད་པ་ཡིན།”
“ཨ། ཁྱོད་ཀྱིས་ང་ངོ་ལོས་ཤེས། གྲོགས་པོ་རྙིང་པ།”
“མིན། ཁྱེད་ནི་གན་མ་རེད་དམ—གན—
""
“དེ་ནི ‘སྟོད་འགག་གི་ཨམ་ཕྲག་ཏུ་སྒོར་མོ་བཅུག་པའི་མི་ཡ་མཚན་ཅན’ མིན་
ནམ། ང་ནི་ཁོ་ཡིན། ནོར་མེད་པ་རེད། ཁྱོད་ཀྱིས་ངའི་མཚང་མིང་ནས་བོས་དང་། ང་རང་
གོམས་ལོབས་སུ་སོང་ཡོད།”
“ཨུན། ཨུན། ཨུན། འདི་ནི་བསམ་ཡིད་ལས་འདས་པའི་དོན་ཞིག་རེད། ངས་ཐེངས་
25འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འགར་ཁྱོད་ཀྱི་མིང་དང་མཚང་དེ་མཉམ་གཅིག་ཏུ་བཞག་ཡོད་པ་མཐོང་མྱོང་། འོན་ཀྱང་
ངས་ཅི་ནས་ཀྱང་བློ་ཡིད་དུ་མ་ཤར་བ་ཞིག་ནི། ཁྱོད་རང་ནི་ཚང་མས་བཤད་པའི་ཧིན་
ལི“ཡ་ཏིང་སི་ཡིན་པ་དེ་རེད། ཨེ་ཡ། ཟླ་ངོ་དྲུག་མ་འགོར་བའི་ཡར་སྔོན་དུ། ཁྱོད་ཀྱིས་ཅིའུ་
ཅིན་ཧྲན་དུ་པུའུ་ལའེ་ཁོ•ཧུ་ཕུའུ་ཅིན་སི་ཡི་གཡོག་པོ་བྱེད་བཞིན་པའི་སྐབས་སུ། གཏན་
འཁེལ་གྱི་ཟླ་ཕོགས་ལེན་པ་ལས། ད་དུང་ཡང་མཚན་ཞག་གང་པོར་ལས་སྣོན་རྒྱག་དགོས་
པ་རེད། ཁ་གསབ་གྲོན་དངུལ་འཕར་མ་ཞིག་བླངས་ནས། ང་ལ་རོགས་བྱས་ཏེ་མཉམ་
དུ་ཀུའུ་ཨེར་ཏེ་དང་ཁོ་ལི་གཏེར་ལས་ཀུང་ཟིའི་འཛིན་ཡིག་དང་སྡོམ་རྩིས་རྒྱུ་ཆར་ཉར་
ཚགས་སམ་ཞིབ་བསྡུར་བྱས་པ་ཡིན། ཁྱོད་རང་ལོན་ཏོན་དུ་སླེབས་རྗེས། སྒོར་ཁྲི་བརྒྱ་ཅན་
གྱི་ཕྱུག་པོ་ཞིག་གམ། མིང་གྲགས་ཆེ་བའི་མི་ཞིག་ཏུ་འགྱུར་བར་དངོས་གནས་བློ་ཡིད་དུ་
ཤར་མ་མྱོང་། ཨ་ཡ། 《མཚན་ཞག་སྟོང་དང་གཅིག་གི་སྒྲུང》ནང་གི་གཏམ་རྒྱུད་དེ་ཡང་
བསྐྱར་འཁྲབ་བྱུང་། རོགས་གཅེས། དོན་དག་འདི་འདྲ་ལ་ངས་གཏན་ནས་ཤེས་རྟོགས་བྱ་
མི་ནུས། དེ་བདེན་པ་ཡིན་ཞེས་ང་ལ་ཡིད་ཆེས་སུ་འཇུག་ཐབས་བྲལ་སོང་། ང་ལ་དུས་ཚོད་
ཅིག་གནང་རོགས། ངའི་ཀླད་པའི་ནང་གི་རྙོག་དྲ་འདི་འཇགས་པར་ཆུགས་ཤིག”
“དོན་དངོས་སུ། ལའོ་ཨེ་ཏེ། ཁྱོད་ང་ལས་མགོ་ཐོམ་མེད་པ་རེད། ང་རང་ཉིད་ཀྱང་
དོན་དེ་བདེན་པར་ཡིད་ཆེས་ཐབས་བྲལ་འདུག"
“ཨེ་ཡ། འདི་ནི་ངོ་མ་ཡ་མཚན་སྐྱེ་བ་ཞིག་རེད། ཁྱོད་ཀྱིས་བཤད་ན་ཅི་འདྲ་རེད། ཨེ་
ཡ། དེ་རིང་མ་བརྩིས་ཚེ་ཟླ་ངོ་གསུམ་ཏག་ཏག་ཡིན། ཉིན་དེར་ང་ཚོ་གཏེར་བཟོའི་གསོལ་
མགྲོན་ཁང་དུ་ཕྱིན— '
99
“ནོར་སོང་། བཀྲ་ཤིས་གསོལ་མགྲོན་ཁང་ཡིན།”
“རེད། ཏག་ཏག་བཀྲ་ཤིས་གསོལ་མགྲོན་ཁང་ཡིན། མཚན་གུང་གི་ཆུ་ཚོད་གཉིས་
སྟེང་དེ་རུ་ཐོན་པ་ཡིན། གཏེར་ལས་ཀུང་སིའི་འཛིན་ཡིག་དེ་དག་ཉར་ཚགས་བྱ་ཆེད།
26དབྱིན་སྒོར་ཁྲི་བརྒྱ་ཤོག་མ།
དུས་ཚོད་དྲུག་གི་རིང་དཀའ་སྡུག་གི་ལས་ཀ་བྱས་རྗེས། དེ་རུ་སོང་ནས་རྩིབས་ཤ་ཟོས་ནས་
ཚིག་ཇ་འཐུང་བ་ཡིན། སྐབས་དེར་ངས་ཤུགས་ཡོད་ཚད་བཏོན་ནས་ཁྱོད་ལ་ང་དང་མཉམ་
དུ་ལོན་ཏོན་དུ་འགྲོ་བའི་ཁ་ཏ་བྱས་པ་ཡིན། ཁྱོད་ཀྱི་ཆེད་དུ་གནང་བ་ཞུ་རུ་འགྲོ་བར་ང་
རང་འཐད་པ་མ་ཟད། ཁྱོད་ཀྱི་འགྲོ་གྲོན་ཡོད་ཚད་ཀྱང་གཏོང་བར་འདོད། དེས་མི་ཚད།
གལ་ཏེ་ངའི་ཚོང་ལེགས་འགྲུབ་བྱུང་ཚེ། ཡང་ཁྱོད་ལ་སྐྱེད་ཀ་ཁ་ཤས་བགོ་བར་འདོད། འོན་
ཀྱང་ཁྱོད་ཀྱིས་ངའི་བསམ་འཆར་དང་ལེན་མི་བྱེད་པར། ང་རང་ལེགས་འགྲུབ་འབྱུང་མི་
སྲིད་ལ། ཁྱོད་ཀྱིས་དེ་གའི་བྱ་བ་མཚམས་གཅོད་མི་རུང་བ་དང་། གཞུག་ནས་ཕྱིར་ལོག་པ་
ན། དུས་ཚོད་ག་འདྲ་ཞིག་འགོར་རྗེས། ད་གཟོད་ཡང་བསྐྱར་སྔར་གྱི་ལས་ཀ་བྱང་ཆུབ་པར་
ངེས་པ་མི་ཤེས་ཅེས་སྨྲས། འོན་ཀྱང་། ད་ནི་ཁྱོད་རང་འདི་རུ་སླེབས་འདུག་པར་ལྟོས་དང་།
དོན་འདི་ཅི་འདྲའི་ཡ་མཚན་ཞིག་རེད་ཨང་། ཁྱོད་འདིར་ཇི་ལྟར་ཐོན་པ་ཡིན་ནམ། མཐར་
གཏུགས་ན་ཁྱོད་ནི་རློམ་ཐབས་བྲལ་བའི་ལས་དབང་ཡག་པོ་འདི་འདྲ་ཞིག་དང་ཇི་ལྟར་
འཕྲད་པ་ཡིན་ནམ།”
“འོ། དེ་ནི་བློ་ཡུལ་ལས་ཡོངས་སུ་འདས་པའི་དོན་ཞིག་རེད། གཏམ་བཤད་ན་རིང་
འགྲོ——ཟེར་ཆོག དེ་ནི་གཏམ་རྒྱུད་ངོ་མཚར་ཅན་ཞིག་ཡིན། ངས་མགོ་མཇུག་བར་
ཁྱོད་ལ་བཤད་ནས་ཉན་དུ་འཇུག་ངེས། འོན་ཀྱང་དུས་ད་ལྟ་མིན།”
“དེས་ན་དུས་ཚོད་ག་འདྲ་ཞིག་ལ་བསྒུག་དགོས་སམ།”
“ཟླ་འདི་མཇུག་རྫོགས་བར་བསྒུག་དགོས་པ་ཡིན།”
“ད་དུང་གཟའ་འཁོར་གཉིས་ལྷག་ལ་བསྒུག་དགོས་འདུག དེ་ལྟར་བཤད་ནས་ངའི་
ཚ་ལམ་ལམ་གྱི་མཚར་སྣང་གིས་དེ་གཏོང་མི་ཐུབ་པ་རེད། གཟའ་འཁོར་གཅིག་གིས་སྔ་
ནུར་བྱོས་ཤིག”
“དེ་མི་ཆོག ཅུང་ཙམ་འགོར་བ་ཁྱོད་ཀྱིས་ཤེས་ངེས། ད་ལྟ་ཉོ་ཚོང་དེ་སྒྲུབ་པ་ཅི་
27འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འདྲ་ཡིན་པའི་སྐོར་ཁ་བརྡ་བྱེད།”
ཁོའི་དགའ་ལྷང་ལྷང་གི་རྣམ་འགྱུར་དེ་མ་ཐག་མེད་པར་གྱུར་སོང་ལ། དབུགས་རིང་
ལེན་བྱེད་ཞོར་དུ་ན་རེ།
“སྐབས་དེར་ཁྱོད་ནི་མ་བྱུང་སྔོན་རྟོགས་ངོ་མ་རེད་ཡ། ཧ་ཨེར་3། ཁྱོད་ཀྱིས་དངོས་
གནས་མ་བྱུང་སྔོན་རྟོགས་བྱེད་ནུས། ངའི་རེ་བ་དངོས་ནི་ས་འདིར་མི་ཡོང་རྒྱུ་དེ་རེད། དོན་
དག་འདི་ངས་ཡང་བསྐྱར་གླེང་མི་འདོད།"
“འོན་ཀྱང་ཁྱོད་ཀྱིས་ངེས་པར་དུ་དེ་གླེང་དགོས། དོ་ནུབ། ང་ཚོ་འདི་ནས་གྲོལ་རྗེས།
ཁྱོད་ངེས་པར་དུ་ངའི་འདུག་ཤག་ཏུ་ཡོང་ནས། དེ་རུ་ཞག་སྡོད་བྱས་ཏེ། བརྒྱུད་རིམ་ཡོངས
རྫོགས་ང་ལ་བཤད་དགོས།”
“འོ། ངས་དེ་ལྟར་བྱ་ཆོག་གམ། ཁྱོད་ཀྱིས་དངོས་གནས་ང་ལ་དེ་ལྟར་བྱ་ཆོག་པར་
འཇུག་གམ།” བཤད་མཚམས་འདིར་སླེབས་པ་ན། ཁོའི་མིག་ནང་དུ་མཆི་མས་ཁེངས་སོང་།
“འདི་ནི་ངོ་མ་ངས་བཀའ་དྲིན་ཚད་མེད་ཞུ་དགོས་པ་ཞིག་རེད་ཨང་། ས་འདི་ནས་
ཡོད་ཚད་བརྒྱུད་མྱོང་བྱས་མཐར། ངས་དངོས་གནས་མི་དེའི་བཤད་ཉམས་ཚིག་ནང་དང་།
མི་དེའི་མིག་མདངས་ལས་ཡང་ཐེངས་གཅིག་ལ་མི་ཆོས་ཀྱི་སྟོབས་ཤུགས་མཐོང་བྱུང་། ཁོས་
ང་དང་ངའི་སྒེར་དོན་ལ་སེམས་ཁུར་བྱས་པ་མཚོན་ཡོད—གནམ་རྒན་མ། དེའི་ཆེད་དུ་
ང་རང་ས་ལ་འགྱེལ་བར་ནུས།"
ཁོས་ངའི་ལག་པ་ནས་དམ་པོར་བཟུང་། དེ་ལྟར། ཡང་བསྐྱར་སྐྱེ་སྟོབས་འབར་བ་དང་།
ཡང་བསྐྱར་སེམས་ཁམས་སྐྱིད་ཅིང་སྤྲོ་སེམས་འཁོལ་བའི་ངང་ཟ་མ་བཟའ་བར་སྟ་གོན་
བགྱིས——འོན་ཀྱང་། གསོལ་སྟོན་གཞི་ནས་བསྒྲིགས་མེད་པ་རེད། དུས་རྒྱུན་གནས་
ཚུལ་འདི་འདྲ་འབྱུང་སྲིད་དེ། མི་ལ་སྐྱུག་བྲོ་བ་དང་སྡང་སེམས་སྟེར་བའི་དབྱིན་ཇི་རྒྱལ་
[1] ཧེང་ལི་ཡི་གཅེས་མིང་།
28དབྱིན་སྒོར་ཁྲི་བརྒྱ་ཤོག་མ།
ཁབ་ཀྱི་སྲོལ་ངན་ལྟར། དེ་དུས་རྒྱུན་འབྱུང་སྲིད་པ་རེད—དེ་ནི། ཁྱོད་ཀྱིས་འདུག་
སྟེགས་ཀྱི་གོ་རིམ་སྒྲིག་པའི་གནད་དོན་ཐག་གཅོད་དཀའ་བ་དེ་ཡིན། དེའི་ཕྱིར་གསོལ་
སྟོན་ཡང་བཤམས་ཐབས་བྲལ་བ་རེད། དབྱིན་ཇི་པ་ཡིས་གསོལ་སྟོན་དུ་འགྲོ་ཐེངས་རེ་
རེའི་སྔོན་ལ། ནམ་རྒྱུན་རང་ཉིད་ཀྱི་ལྟོ་བ་འགྲངས་ཚད་ཅིག་ཟོས་ནས་འགྲོ་བ་ཡིན། རྒྱུ་
མཚན་ནི་ཁོ་ཚོས་རང་ཉིད་ཕལ་ཆེར་ཉེན་ཁར་འཕྲད་སྲིད་པ་ཤེས་པས་རྐྱེན་ཡིན།
ཀྱང་སུ་ཞིག་གིས་ཀྱང་ཡུལ་གཞན་གྱི་མི་ལ་ཉེན་བརྡ་མི་གཏོང་བར། དེ་ནས་ཡུལ་གཞན་
འོན་
གྱི་མི་དེ་དག་གི་སེམས་སུ་ཅི་ཡང་མེད་པའི་ངང་། གཡོ་འོག་ཏུ་ཚུད་སྲིད་པ་རེད། ཐེངས་
འདིར་སྡུག་དེ་འདྲ་མྱོང་མཁན་གྱི་མི་མེད་པ་བཤད་མ་དགོས་པ་ཞིག་རེད། རྒྱུ་མཚན་ནི་
ང་ཚོ་ཚང་མ་དེ་སྔོན་གསོལ་སྟོན་དུ་ཞུགས་མྱོང་ལ། ཧེ་སི་ཐེན་སི་མ་གཏོགས། ང་ཚོ་ཚང་
མ་མྱོང་བྱ་ཡོད་མཁན་གྱི་མི་ཡིན། ལས་བཟང་བ་ཞིག་ནི་གཞུང་ཚབ་པས་ཁོ་རང་གདན་
འདྲེན་ཞུ་སྐབས། སྔར་ནས་གསལ་བཤད་བྱས་ཟིན་ལ། དབྱིན་ཇི་རྒྱལ་ཁབ་ཀྱི་གོམས་སྲོལ་
ལ་འདང་བརྒྱབ་པའི་རྐྱེན་གྱིས། བདག་པོས་སྟོན་མོའི་གྲ་སྒྲིག་ཅི་ཡང་བགྱིས་མེད་པ་རེད།
དེ་ནས་ཕོ་སྐྱེས་རེ་རེས་སྐྱེས་མ་རེ་རེ་ཁྲིད་དེ། གྲལ་ཤར་སྒྲིག་བཞིན་གསོལ་ཚིགས་ཁང་
གི་ཕྱོགས་སུ་ཆས། མ་གཞི་འདི་ནི་རྒྱུན་ལྡན་གྱི་གོ་རིམ་ཆ་ཚང་ཞིག་ཡིན་ཏེ། སྐབས་འདི་
དང་འདི་རུ་རྩོད་གླེང་བྱུང་བ་ཡིན། ཞའོ་ཨེར་ཏི་ཆི་གུང་རིམ་པས་མགོ་ཁྲིད་ནས་སོང་སྟེ།
གྲལ་མགོ་རུ་བཞུགས་རྒྱུ་དེ་ཚིག་ཐག་བཅད་ནས་བཤད་པ་ན། ཁོའི་གོ་གནས་གཞུང་ཚབ་
པ་ལས་ཀྱང་མཐོ་བར་གྱུར་པ་ཡིན། གཞུང་ཚབ་པ་ཡིས་རྒྱལ་ཁབ་ཅིག་གི་རྒྱལ་དམངས་
ཡོངས་ཀྱི་འཐུས་ཚབ་བྱས་པ་ལས། རྒྱལ་ཁབ་གཅིག་གི་རྒྱལ་པོ་མིན། འོན་ཀྱང་ངས་རང་
ཉིད་ཀྱི་ལྟ་ཚུལ་རྒྱུན་འཁྱོངས་བྱས་ནས། ཅི་བྱས་ཀྱང་ལྷོད་མ་བྱིན་པ་ཡིན། ཚགས་པར་གྱི་
སྣ་མང་གཏམ་གླེང་ལེ་ཚན་དུ། ང་ནི་རྒྱལ་རིགས་མིན་པའི་གུང་རིམ་པ་ཡོད་ཚད་ཀྱི་གོང་
རིམ་དུ་བསྒྲིགས་ཡོད། དེ་འདྲ་ཡིན་ན། ང་རང་མི་འདིའི་སྔོན་དུ་བསྒྲིག་པར་རྒྱུན་འཁྱོངས་
29འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བྱས་པ་ཡིན། རྩོད་གླེང་འདི་ཐག་གཅོད་ཐབས་བྲལ་བ་ནི་སྨོས་མ་དགོས་པ་ཞིག་རེད། ང་
ཚོ་ཚང་མས་རང་གི་ལྟ་ཚུལ་མཁྲེགས་འཛིན་བྱས་ནས། ཁོས་མཇུག་མཐར་ཁོ་རང་གི་སྐྱེ་
ཁོངས་དང་གནའ་རབས་པ་གླེང་བའི་བྱེད་ཐབས་སྤྱོད་རྩིས་བྱས་པར། ངས་སྔར་ནས་ཁོ་
རང་འདུལ་མཁན་གྱི་མི་དེར “གསལ་བོར་བལྟས” ནས་ཡོད། དེ་ནས་ཡཱ་ཏིང2གིས་ཁོ་
རང་མར་གནོན་དགོས་པར “གསལ་འདོན” བྱས། ངའི་རུས་མིང་གིས་ང་རང་ནི་ཡཱ་ཏིང་
གི་ཐད་ཀའི་རྗེས་རབས་པ་ཡིན་པར་གསལ་བཤད་བྱས་ཡོད། ཁོའི་རུས་མིང་ངམ། ཡང་ན་
ཉེ་རབས་ཀྱི་ནའོ་མན་ཏི་ཁྲག་རྒྱུད་དེ་དག་གིས་ནི། ཁོ་རང་ནི་རྒྱུད་འབྲེལ་ཞིག་ལས་ཐོན་
པར་གསལ་བཤད་བྱས་ཡོད། དེ་ནས་ང་ཚོ་ཚང་མས་ཡང་གྲལ་བསྒྲིགས་ནས་ཕྱིར་འགྲུལ་
པ་འདུག་ཁང་དུ་སླེབས་པ་ན། ཟ་ཚུགས་ཅིག་བགྱིས་པར—ཧྲ་ཏིང་ཉ་ཤ་སྡེར་མ་གང་
དང་འབྲི་ཏ་ས་འཛིན་སྐོར་ཅིག རེ་རེས་རང་གི་གྲོགས་རེ་བཙལ་ནས། མཉམ་དུ་ཡར་
འགྲེང་ནས་ཟོས་པ་ཡིན། གནས་ཚུལ་འདི་འདྲའི་འོག་ཏུ། ཐོབ་ཐང་གི་རིམ་པ་བརྟན་སྲུང་
བྱེད་པའི་དམ་ཚིག་དེ་ཧ་ཅང་གཟབ་ནན་མིན་པ་དང་། གོ་གནས་ཆེས་མཐོ་བའི་མི་གཉིས་
ཀྱིས་རང་རང་སར་སྔོན་བཀའི་རྟགས་མ་རེ་འཕངས་ནས། རྒྱལ་ཁ་ཐོབ་པ་དེས་སྔོན་དུ་
རང་གི་འབྲི་ཏ་ས་འཛིན་ཟོས་པ་ཡིན། ཕམ་ཁ་ཐོབ་མཁན་དེས་རྟགས་མ་དེ་བདག་ཉར་
བྱས་པ་ཡིན། དེར་མཐུད་ནས་མི་གཞན་གཉིས་ཀྱིས་སྔོན་བཀའི་རྟགས་མ་འཕངས་པ་ཡིན།
ཡང་དེའི་རྗེས་ཡང་བསྐྱར་མི་གཉིས་ཡིན། དེ་ལྟར་གོ་རིམ་ལྟར་མར་འཕངས་ནས་སོང་།
སྟབས་བདེའི་ཟ་མ་ཟོས་ཚར་རྗེས། སྒྲོག་ཙེ་བཤམས་མགོ་བརྩམས། ང་ཚོས་མཉམ་དུ་ཁའོ་
ལི་པི་ཆི3རྩེས་པ་ཡིན་ལ། སྡེར་མ་གང་ལ་དབྱིན་སྒོར་པེན་ཧྲི་དྲུག་གི་རྒྱལ་ཕམ་རྒྱན་
[1] དགྲ་བཅོམ་པ་ཝེ་ལེན་ཁྲི་རིམ་དང་པོ།(1028?—1087) ཧྥ་རན་སིའི་གུང་ཅའོ་ནུའོ་མན
(1035 — 1087)དང་། དབྱིན་ཇི་རྒྱལ་ཁབ་ཀྱི་རྒྱལ་པོ(1066—1087)བཅས་ཡིན།
[2] ཡཱ་ཏིང་ནི།《དམ་པའི་གསུང་རབ》གཏམ་རྒྱུད་ནང་གི་མིའི་རིགས་ཀྱི་མེས་པོ་ཐོག་མ་ཡིན།
[3] ཤོན་པད་ཀྱི་རྩེད་མོ་རིགས་ཤིག
30དབྱིན་སྒོར་ཁྲི་བརྒྱ་ཤོག་མ།
འགྱེད་བྱས། དབྱིན་ཇི་པས་གདོད་མ་ནས་སྤྲོ་དགའི་ཆེད་དུ་ཤོག་འཕེན་མི་རྒྱག་པ་ཡིན།
གལ་ཏེ་ཁོ་ཚོས་སྒོར་མོ་འགའ་ལེན་མ་ནུས་པའམ། ཡང་ན་སྒོར་འགའ་ཤོར་སོང་ཚེ
དུས་མཚུངས་སུ་རྒྱལ་ཕམ་ནི་དེ་ལས་ལྡོག་པའི་དོན་བྱ་སྙིང་པོ་མེད་པ་ཞིག་ཡིན——ཁོ་
ཚོ་ནི་ཤོག་འཕེན་རྒྱག་པར་འགྲོ་མི་སྲིད་པ་ཡིན།
ཉིན་དེ་ཧ་ཅང་སྤྲོ་དགའ་ལྡན་པའི་ངང་འདས་སོང་། ཉུང་མཐར་ཡང་ངེད་གཉིས་ནི།
ལན་ཨེ་མུའུ་དང་ང་གཉིས་ནི་དེ་ལྟར་ཡིན་པར་ཁོ་ཐག་ཡིན། ངའི་ཡིད་དབང་མོས་སྔར་
ནས་འཕྲོག་ཟིན་ཏེ། ཤོག་པད་ལེན་ཐེངས་གཅིག་གི་ནང་གལ་ཏེ་རིམ་པ་མཐུན་པ་གཉིས་
ཡན་བྱུང་ཚེ། ངས་ཐ་ན་དེ་ཚོའི་སྐར་གྲངས་ཀྱང་གསལ་བོར་རྩིས་རྒྱག་མི་ནུས་པ་དང་། ངས་
སྐར་གྲངས་མང་བའི་ཤོག་པད་བཟང་ཤོས་ཤིག་འཕེན་པའི་སྐབས་སུ། ངས་ཅི་མི་སྙམ་པའི་
ངང་དེ་མཐོང་མི་ནུས་པར། ཡང་སྔོན་མའི་ཤོག་པད་དང་པོ་ཁ་ཕྱེ་བ་ཡིན། ཕལ་ཆེར་ཐེངས་
རེ་རེ་འདི་ལྟར་ཕམ་པ་ཡིན། སྟབས་ལེགས་པ་ཞིག་ལ་བུ་མོ་དེ་ཡང་དེ་ལྟར་ཡིན། ལྟོས་དང་།
མོའི་གནས་ཚུལ་ང་དང་ཨ་ན་མ་ན་ཡིན། མཇུག་འབྲས་ནི་ངེད་གཉིས་སུ་ཡིན་ཡང་རྒྱལ་མི་
ནུས་པ་རེད། དུས་མཚུངས་སུ་ང་ཚོར་ཡང་ངེད་གཉིས་འདི་ལྟར་ཡིན་སྲིད་པའི་རྒྱུ་མཚན་ལ་
བསམ་བློ་གཏོང་འདོད་མེད་པ་རེད། ང་ཚོས་ཤེས་གསལ་བྱུང་བ་ནི་རང་སེམས་དགའ་ཚོར་
ལྡན་པ་ཙམ་ཡིན། དེ་ལས་གཞན་གྱི་དོན་ཤེས་མི་འདོད་ལ། དུས་མཚུངས་སུ་མི་གཞན་གྱི་ཐེ་
གཏོགས་ཀྱང་མི་དགོས་པར་བསམ། ངས་མོར་ཐད་ཀར་བཤད་པ་ནི—དེ་མིན་ནམ། ངས་
མོར- ང་ཁྱོད་ལ་དགའ་ཞེས་སྨྲས། མོས—འོ་ཡ། མོ་ཁ་སྐྱེངས་ནས་ངོ་མདོག་ཀྱང་
དམར་པོར་གྱུར་སོང་། འོན་ཀྱང་ངས་དེ་ལྟར་བཤད་པར་མོ་ཉན་པར་སྤྲོ། མོ་དགའོ་ཞེས་མོས་
བཤད། འོ། མཚན་མོ་དེ་ལྟ་བུའི་དགའ་སྐྱིད་ཅིག་གཏན་ནས་ཡོད་མ་མྱོང་ཨང་། ངས་སྐར་
གྲངས་བརྩི་བའི་རྟགས་མ་གཅིག་རེ་བཙུགས་ཐེངས་རེར། ངས་ནམ་རྒྱུན་ཡི་གེ་འབྲི་བ་དང་
འདྲ་བར་ཞར་བཀོད་གཏམ་གླེང་ཞིག་བསྣན་པ་ཡིན། མོས་སྐར་གྲངས་བརྩི་བའི་རྟགས་མ་
31འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གཅིག་རེ་བཙུགས་ཐེངས་རེར།
མོས་ནམ་རྒྱུན་ཡིག་ལན་དང་འདྲ་བར་འབྱོར་ལན་སློག་
པ་དང་། ལག་པའི་ནང་གི་ཤོག་པད་བརྩི་སྐབས་ཀྱང་དེ་ལྟར་ཡིན། ཨེ་ཡ། ཐ་ན་ངས “སྐར་
གྲངས་གཉིས་ཁ་སྣོན་བྱོས” ཞེས་བཤད་ཚར་རྗེས། ནམ་རྒྱུན་འདི་ལྟར་ཁ་གསབ་ཀྱི་ཚིག་
བཤད་པ་ཡིན་ཏེ། “འོ། ཁྱོད་རང་ཅི་འདྲའི་སྙིང་རྗེ་བར་ལྟོས་ཤིག” མོ་ན་རེ། “གནས་བཅོ་
ལྔ་ལ་སྐར་གཉིས་ཐོབ། ཡང་གནས་བཅོ་ལྔ་ལ་སྐར་བཞི་ཐོབ། ཡང་གནས་བཅོ་ལྔ་ལ་སྐར་
དྲུག་ཐོབ། ཡང་ཆ་གཅིག་ལ་སྐར་བརྒྱད་ཐོབ། ཡང་སྐར་བརྒྱད་བསྣན་ཚེ་སྐར་བཅུ་དྲུག་གི་
ཁ་གང་སྲིད—ཁྱོད་ཀྱིས་དངོས་གནས་དེ་ལྟར་བསམ་པ་ཡིན་ནམ།” —ཁྱོད་ཀྱིས་
ལྟོས་དང་། མོས་ཕྱོགས་གཅིག་ནས་བཤད་དེ་ཕྱོགས་གཅིག་ནས་རྫི་མའི་འོག་གི་མིག་ཟུང་
གིས་ང་ལ་ཟུར་མིག་འཕེན་བཞིན་ཡོད། ཅི་འདྲའི་འཇོ་སྒེག་དང་པྲ་ཆལ་ལྡན་པ་ཞིག་རེད།
འོ། དེ་ནི་དངོས་གནས་མཛེས་དྲགས་སོང་།
ཡང་གཅིག་བཤད་ན། ང་ནི་མོར་རྩ་བ་ནས་རྣམ་དག་དང་གཞུང་དྲང་ཡིན། ངས་
མོར། མོས་གོ་ཐོས་བྱུང་བའི་འུར་འུར་ཟིང་ཟིང་དུ་བརྒྱུད་བསྒྲགས་བྱས་པའི་ཁྲི་བརྒྱ་ཅན་
གྱི་དབྱིན་སྒོར་དེ་མ་གཏོགས། ངའི་ལུས་སྟེང་དུ་ཅི་ཡང་མི་གནས་པ་མ་ཟད། ཐ་ན་ཤོག་
སྒོར་དེ་ཡང་ང་རང་ལ་མི་དབང་བར་བཤད། སྐད་ཆ་འདིར་མོ་མཚར་སྣང་སྐྱེས། དེ་ནས་
ངས་སྐད་དམའ་མོས་མོ་ལ། བརྒྱུད་རིམ་ཡོངས་རྫོགས་ཀྱི་གནས་ཚུལ་མགོ་ནས་མཇུག་
བར་ཐེངས་གཅིག་བཤད་པ་ན། མོ་དགོད་ཁ་ཤོར་ནས་ཕལ་ཆེར་དབུགས་ཆད་ལ་ཁད་བྱས།
མཐར་གཏུགས་ན་གང་ཞིག་གིས་མོར་དེ་འདྲའི་དགོད་ཁ་སློང་སྲིད་པ་དེ། ངས་གནས་ཚུལ་
གསལ་བོར་མ་གོ་བ་ཡིན། ཆུ་ཚོད་སྐར་ཆ་ཕྱེད་ཙམ་འགོར་རྗེས། བརྗོད་དོན་གཞན་ཞིག་
གིས་མོ་སྤྲོ་བར་འཇུག་པ་ཡིན། ངས་ངེས་པར་དུ་ཆུ་ཚོད་སྐར་ཆ་གཅིག་དང་ཕྱེད་ཀ་ཙམ་
གྱི་རིང་ལ་བཤད་མཚམས་བཞག་ནས། ཡང་བསྐྱར་མོ་ལྷིང་འཇགས་སུ་དབབ་པར་འཇུག་
དགོས། ཨ་ཡ། མོ་བགད་ནས་རང་ཉིད་རེངས་པར་བཏང་བར་ལྟོས་དང—ངོ་མ། སྐབས་
32དབྱིན་སྒོར་ཁྲི་བརྒྱ་ཤོག་མ།
དེར་མོ་དེ་ལྟར་ཡིན། དོན་དག་འདི་འདྲ་ཞིག་ངས་གཏན་ནས་མཐོང་མ་མྱོང་། ངས་བཤད་
པའི་ནང་དོན་ནི། ངས་སྔོན་ཆད་གཏན་ནས། འདི་འདྲའི་སྡུག་བསྔལ་གྱི་གཏམ་རྒྱུད་ཅིག་
མཐོང་མ་མྱོང་ཟེར་བ་ཡིན—མི་སྒེར་གྱི་དཀའ་ངལ་ལམ་སུན་སྐྱོ་དང་འཇིགས་སྣང་སྐོར་
ལ་འབྲེལ་བ་ཡོད་པའི་གཏམ་རྒྱུད་ཅིག—དངོས་གནས་དེ་འདྲའི་ཕན་ཡོན་ཞིག་འབྱུང་
སྲིད་པ་རེད། འོན་ཀྱང་དེ་ལྟར་བྱས་ཚེ་ང་ནི་སྔར་ལས་ཀྱང་མོ་ལ་དགའ་བར་གྱུར། ཁྱོད་
རང་དགའ་འོས་པའི་དོན་དག་ཅི་ཡང་མེད་པ་མཐོང་དུས། མོ་དེ་ལས་དགའ་སྤྲོ་སྐྱེ་ནུས་པ་
རེད། རྒྱུ་མཚན་ནི། ཁྱོད་ཀྱིས་ལྟོས་ཤིག ད་ལྟའི་གནས་ཚུལ་ལྟར་གཞིགས་ན། མ་འགྱངས་
པའི་རྗེས་ང་ལ་འདི་ལྟ་བུའི་ཆུང་མ་ཞིག་མཁོ་བ་རེད། ལོས་ཡིན། ངས་མོར། ང་ཚོས་ངེས་
པར་ལོ་གཉིས་ལ་བསྒུག་རྗེས། ངའི་ཟླ་ཕོགས་ཀྱིས་ང་ཚོའི་འགྲོ་སྒོ་གཏོང་བར་འདང་བར་
བསྒུག་དགོས་ཅེས་སྨྲས། འོན་ཀྱང་མོས་དོན་འདི་ལ་དེ་འདྲའི་དོ་སྣང་མི་བྱེད་པར། མོའི་རེ་
བ་ཉག་ཅིག་ནི་ངས་འགྲོ་སྒོའི་ཕྱོགས་ལ་མཉམ་ཅི་ཐུབ་བཞག་ནས། འགྲོ་སོང་གི་ཕྱོགས་ལ་
ང་ཚོའི་ལོ་གསུམ་གྱི་ཟླ་ཕོགས་ཕུལ་ནས་རྡིབ་མི་ཆོག་པ་དེ་རེད། སྐབས་འདིར་མོའི་སེམས་
ཁྲལ་ཅུང་ཟད་བྱེད་མགོ་བརྩམས་བྱུང་། ངས་ལོ་དང་པོའི་ཟླ་ཕོགས་ཐོག་མ་ནས་བཟུང་
གཏན་འཁེལ་བྱས་པ་དེ་འདྲ་མཐོ་བ་མ་ཤེས་པ་དང་། དེ་མཐོ་དྲགས་སོང་བ་མིན་ནམ་སྙམ།
དོན་དག་འདི་བསྒྲུབས་ནས་འཆུག་པ་མིན་ནམ་སྙམ། བསམ་ཚུལ་འདི་ལ་ཧ་ཅང་ལྟ་སྟངས་
ལྡན་པ་རེད། ངའི་སེམས་པ་ཡང་སྔོན་ཆད་ལྟ་བུའི་ཡིད་ཆེས་ཀྱིས་ཁེངས་པ་ཞིག་མ་ཡིན་
ཡང་། དེས་ང་རང་དོན་དངོས་དང་མཐུན་པའི་བློ་ཐབས་ཤིག་གི་ཕྱོགས་སུ་བསྐོར་བྱུང་སྟེ།
མགྱོགས་མྱུར་སྒོས་དོན་དེ་དྲང་མོར་བཤད་རྒྱུ་དེ་ཡིན།
“པའོ་ཆི་ཡ། སྙིང་ཉེ་མ། ང་སོང་ནས་སྐུ་ཞབས་རྒན་པ་དེ་གཉིས་དང་འཛོམས་
སྐབས། ཁྱོད་ཀྱང་ང་དང་མཉམ་དུ་སོང་ན་ཆོག་གམ།”
མོར་དོགས་སྣང་ཅུང་ཙམ་སྐྱེས་ཏེ། དེར་མཐུད་ནས་བཤད་རྒྱུར།
33འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“ཆོག— རྒྱུ་རེད། གལ་ཏེ་ཁྱོད་དང་མཉམ་དུ་སོང་ན། ཁྱོད་ལ་སྙིང་སྟོབས་སྐྱེ་ཆོག་
པ་རེད། འོན་ཀྱང —— ཁྱོད་ཀྱིས་བལྟས་ན་དེ་ལྟར་འོས་འཚམ་ཡིན་ནམ།”
“མིན། དེ་ལྟར་བྱས་ན་འོས་མིན་ངས་ཀྱང་མི་ཤེས—དྲང་མོར་བཤད་ན། ངས་
བལྟས་ན་དེ་ཕལ་ཆེར་མི་འོས་པ་འདྲ། འོན་ཀྱང་། ཁྱོད་ཀྱིས་ལྟོས་དང་། གང་ལྟར་ཡང་དོན་
དག་འདི་ཡིས་ད་དུང་ཁྱོད་ལ་རྒྱབ་རྟེན་ཆེན་པོ་བཅོལ་དགོས། དེའི་ཕྱིར..………”
“དེས་ན། དེ་འོས་མིན་གང་ཡིན་ཡང་། གང་ལྟར་ང་ཐེངས་གཅིག་འགྲོ་དགོས།” མོ་སྤྲོ་
སེམས་འཁོལ་ཞིང་སེམས་འགུལ་ཐེབས་པའི་ངང་། “འོ། ང་དངོས་གནས་དགའ་སྤྲོ་སྐྱེ་བ་ནི།
ཁྱོད་ཀྱི་ཆེད་དུ་སྟོབས་ཤུགས་ཙམ་འབུལ་ནུས་པ་དེ་དྲན་པས་ཡིན” ཞེས་བཤད།
“སྟོབས་ཤུགས་ཙམ་འབུལ་ལམ། སྙིང་ཉེ་མ། འོ་ཡ། དོན་དག་འདི་ཐམས་ཅད་ཁྱོད་
ལ་བརྟེན་དགོས། ཁྱོད་རང་ཅི་འདྲའི་མཛེས་སྡུག་ལྡན་པ་ལའང་། ཅི་འདྲའི་སྙིང་རྗེ་བ་
ལ། ཅི་འདྲའི་ཡིད་འཕྲོག་པ་ལ། ཁྱོད་རང་ང་དང་མཉམ་དུ་དེ་རུ་སོང་ན། ངས་ང་ཚོའི་ཟླ་
ཕོགས་ཡང་བསྐྱར་མཐོ་རུ་གཏོང་བའི་རེ་བ་འདོན་ནུས། སེམས་བཟང་གི་ལྟས་ངན་རྒན་པ་
དེ་གཉིས་མ་རྩ་སྟོངས་པའི་བར་གཏུགས་ནས། ཁོ་ཚོས་རྦད་དེ་ངེད་གཉིས་ལ་ཁས་མི་ལེན་
པར་བཟོད་མི་ནུས་པ་རེད།”
ཡོ། ཁྱོད་ཀྱིས་སྐབས་དེར་མོའི་གདོང་ཡོངས་ཁེབས་པའི་དམར་མདངས་དང་། མིག་
ནང་དུ་འཚེར་བའི་བདེ་སྐྱིད་ཀྱི་འོད་སྣང་མཐོང་ཐུབ་པར་ཤིན་ཏུ་རེ་ཨང་།
“ཁྱོད་ཀྱི་མི་ལ་མགོ་སྐོར་ཐེབས་སུ་འཇུག་ནུས་པའི་སྨྲ་སྒོ་ཡག་པ་འདི་ལ་ལྟོས་
དང་། ཁྱོད་ཀྱིས་བཤད་པའི་སྐད་ཆའི་ནང་དུ་དྲང་གཏམ་ཚིག་གཅིག་མེད་མོད། ང་སྔར་
བཞིན་ཁྱོད་དང་ལྷན་དུ་འགྲོ་རྒྱུ་བྱ། གལ་སྲིད་དེ་ལྟར་ཡིན་ན་ཁྱོད་ལ་ཤེས་སུ་འཇུག་ནུས་
པ་ནི། ཕྱིན་ཆད་གཞན་གྱིས་ཀྱང་ཁྱོད་ཀྱི་མིག་མདངས་ལྟར་མི་གཞན་ལ་བལྟ་བའི་རེ་བ་
མ་འཛིན་ཅིག”
34དབྱིན་སྒོར་ཁྲི་བརྒྱ་ཤོག་མ།
ངས་སྔར་ནས་དོགས་གཞི་སེལ་ཟིན་པ་ཡིན་ནམ། ངས་སྔར་ནས་ཡིད་ཆེས་སླར་གསོ་
བྱས་ཟིན་པ་ཡིན་ནམ། དོན་དག་འདི་ཁོ་ནར་བལྟས་ན། ཁྱོད་ཀྱིས་བརྡར་ཤ་གཅོད་ནུས་པ་
ཡིན། ངས་ལྐོག་ནས་འཆར་གཞི་བཟོས་ཏེ། ལོ་དང་པོའི་ཟླ་ཕོགས་སྒོར་ཆིག་སྟོང་ཉིས་བརྒྱ་
རུ་གཏོང་བའི་རེ་བ་འདོན་རྒྱུ་དེ་ཡིན། འོན་ཀྱང་ངས་བློ་བཀོད་འདི་མོར་བཤད་མེད། ངས་
དེ་མཐའ་མཇུག་བར་བསྐྱུར་ནས་མོར་དགའ་འདྲོགས་ལངས་སུ་འཇུག་རྒྱུ་ཡིན།
ཕྱིར་ལོག་སྐབས། ལམ་ཧྲིལ་བོར་ང་རང་བློང་བློང་བོར་གྱུར་ནས། ཧེ་སི་ཐེན་སི་ཡིས་
ཅི་ཞིག་བཤད་པ་དེ། ངས་སྐད་ཆ་ཚིག་གཅིག་ཀྱང་མ་ཐོས་པ་རེད། ང་དང་ཁོ་བོ་ངའི་
འགྲུལ་ཁང་དུ་སླེབས་ནས། ཁོས་མིག་གིས་ངའི་ཅ་ལག་བདེ་བོ་དང་རྒྱས་སྤྲོས་སྒྲིག་གཤོམ་
རྣམ་པ་སྣ་ཚོགས་དག་མཐོང་མ་ཐག སྤྲོ་སེམས་འཁོལ་བའི་བསྟོད་བསྔགས་དེ་འདྲ་གྱེར་
བ་དེས། ད་གཟོད་ང་རང་ཡང་བསྐྱར་སད་ཅིང་སངས་པར་བཏང་བ་རེད།
“གནས་འདི་ནས་ང་རང་ཅུང་ཙམ་འགྲེང་དུ་ཆུགས། དེ་ཚོར་ཡིད་ཚིམ་པ་ཞིག་ལྟ་
རུ་ཆུགས། ང་ཡི་གནམ་རྒན་མ་ལགས། འདི་ནི་ཕོ་བྲང་ཞིག་རེད་ཡ—ཕོ་བྲང་ངོ་མ་
ཞིག་རེད་ཡ། མི་གཅིག་གིས་ཐོབ་འདོད་པའི་དངོས་པོ་དག འདི་རུ་ཡོངས་སུ་འཛོམས་
འདུག དེའི་ནང་མི་ལ་སྐྱིད་སྣང་སྟེར་བའི་མེ་ཐབ་དང་། ད་དུང་སྔར་ནས་བཤམས་
ཟིན་པའི་ནུབ་ཟས་ཞིམ་པོའང་གཏོགས་པ་ཡིན། ཧེང་ལི། ཁོར་ཡུག་འདིས་ང་ལ་ཁྱོད་རང་
ཅི་འདྲའི་འབྱོར་ཕྱུག་ལྡན་པ་རྟོགས་སུ་འཇུག་པ་མ་ཟད། དེ་ལས་ཀྱང་ང་ལ་རང་ཉིད་ཅི་
འདྲའི་དབུལ་བོ་ཡིན་པའང་གཏིང་ཟབ་སྒོས་རྟོགས་སུ་བཅུག་སོང—ང་རང་ཅི་འདྲ་
དབུལ་ཞིང་། ཅི་འདྲའི་སྡུག་པ་ལ་ལྟོས་དང་། འདི་ལྟར་ཕམ་པར་བཏང་ཞིང་། འདི་ལྟར་
ཆམ་ལ་ཕབ་པ་རེད། ད་ནི་རྩ་བ་ནས་ཚར་སོང་བ་རེད།”
ཅི་འདྲའི་མི་སེམས་ལ་སྐྱོ་སྣང་སྟེར་བ་ཞིག་རེད་ཨང་། སྐད་ཆ་འདི་འདྲ་ལ་ཉན་རྗེས་
ང་རང་མ་གྲང་བར་འདར་དུ་བཅུག དེས་ང་ལ་སྐྲག་བསླངས་ཏེ་ཡེ་ནས་སད་པར་བཏང་།
35འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ང་ལ་ཤེས་རྟོགས་ཤིག་འབྱུང་དུ་བཅུག་པ་ནི། སྐབས་དེར་ང་རང་ཉིད་ཚུན་ཕྱེད་ཙམ་གྱི་ས་
ངོས་སུ་འགྲེང་བཞིན་འདུག་པ་ན། དེའི་གཤམ་འོག་ནི་མེ་རི་ཞིག་གི་ཁ་ཡིན་པར་ཚོར་བ་དེ་
ཡིན། ངས་ཤེས་ཚོར་མ་བྱུང་བ་ནི། སྔོན་ཆད་ངས་རྨི་ལམ་རྨིས་པ་དེ་ཡིན—དེ་ལྟར་བཤད་
པའི་ནང་དོན་ནི། ཅང་མ་འགྱངས་པའི་ཡར་སྔོན་དུ། ངས་རང་ཉིད་ལ་གནས་བབ་འདི་འདྲ་
ཤེས་རྟོགས་འབྱུང་དུ་འཇུག་མ་མྱོང་ཟེར། འོན་ཀྱང་ད་ལྟ——འོ། གནམ་རྒན་མ། ལུས་ཧྲིལ་
བོ་བུ་ལོན་གྱིས་བཟུང་འདུག རང་ཉིད་ལ་སྒོར་མོ་སྐར་མ་གང་ཡང་མེད་པར་སྙིང་རྗེ་བའི་
བུ་མོ་ཞིག་གི་བདེ་སྐྱིད་དམ་སྡུག་བསྔལ་ཡོད་ཚད་ང་རང་གི་ལག་ཏུ་འཆིང་བཟུང་བྱས་ཡོད་
ནའང་། ངའི་རེ་བའི་དམིགས་བྱ་ནི་ཟླ་ཕོགས་ཀྱི་སྒོར་མོ་འགའ་རེད། དེ་གལ་སྲིད་ནམ་ཡང་
ཡོད་མི་སྲིད—འོ། ད་བལྟས་ན་དེ་ཡོད་མི་སྲིད—ལག་ཏུ་སོན་མི་སྲིད་པ་རེད། འོ། འོ།
ང་ལ་རེ་བ་སྤུ་ཙམ་ཡང་མེད་སོང་། ད་ནི་ང་རང་སྐྱོབ་ཐབས་བྲལ་བ་རེད་ཨང་།
“ཧེང་ལི། ཁྱོད་ཀྱི་ཉིན་རྒྱུན་ཡོང་སྒོ་ལས་གང་དགར་གྲོན་ཆུང་ཙམ་བྱས་པ་དེས་
ཆོག་པ་ཡིན.....…”
“ཧེ། ང་ཡི་ཉིན་རྒྱུན་གྱི་ཡོང་སྒོ་ཡ། ད་ལྟ་ཝེ་ཧྲི་ཁེ་ཨ་རག་ཚ་བོ་ཕོར་བ་གང་འདི་
ཞབས་དག་བསྐྱོན་ནས། ཁྱོད་ལ་སེམས་ཤུགས་བསྐྱེད་པར་བྱེད། ངས་ཁྱོད་དང་ལྷན་དུ་ཆང་
ཕོར་གང་འཐུང་། འོ། མི་ཆོག ——ཁྱོད་བཞུགས་དང་། སྔོན་ལ...……”
–
“ངས་ཟས་ཁམ་གང་ཡང་མིད་མི་ནུས། ད་ནི་ཟ་ཐབས་མེད། ཉིན་འདི་གར་ཡུན་
རིང་ཞིག་ལ་ཟ་མ་ཟ་མི་ཐུབ་པ་རེད། འོན་ཀྱང་ངས་ཁྱོད་དང་མཉམ་དུ་གློར་འཐུང་འགའ་
བྱེད་རྒྱུ། ང་རང་ར་བཟི་ནས་ས་ལ་འགྱེལ་རག་བར། ཐུངས་ཤིག”
“ངོ་མ་དཀའ་སྡུག་མཉམ་མྱོང་གི་སྤུན་ཟླ་ཆ་གཅིག་རེད། ང་ལ་ཡང་ཁྱོད་མཚུངས་
ཀྱི་དཀའ་ཚེགས་གླེང་རྒྱུ་ཡོད། ཁྱོད་ཀྱིས་གྲ་སྒྲིག་བྱས་ཟིན་ནམ། ངས་ཅིག་བཤད། ལའོ་ཨེ་
ཏི། སྔོན་དུ་ཁྱོད་རང་གི་བརྒྱུད་རིམ་ཐམས་ཅད་ཤོད་དང་། ང་ལ་རང་ཉིད་ཀྱི་བཤད་འདོད་
36དབྱིན་སྒོར་ཁྲི་བརྒྱ་ཤོག་མ།
པ་རྣམས་ལ་ཡོངས་སུ་འདང་རྒྱག་ཏུ་ཆུགས།”
66
ཐམས་ཅད་བཤད་དགོས་སམ། ཅི་ཞིག ངས་ཡང་བསྐྱར་ཐེངས་གཅིག་བཤད་
དགོས་པ་ཡིན་ནམ།”
“ཡང་བསྐྱར་ཐེངས་གཅིག་ཤོད་ཟེར་རམ། ཁྱོད་ཀྱི་ནང་དོན་འདི་ཅི་ཞིག་ཡིན་ནམ།”
“ཨེ་ཡ། ངའི་ནང་དོན་ནི། ཁྱོད་ཀྱིས་ཡང་བསྐྱར་ཐེངས་གཅིག་ཉན་འདོད་པ་ཨེ་
ཡིན་ཟེར་བ་ཡིན།”
“ངས་ཡང་བསྐྱར་ཐེངས་གཅིག་ཉན་འདོད་དམ། འདིས་ང་རང་ལ་མགོ་རྨོངས་
ཐེབས་སུ་བཅུག་སོང་བ་རེད། དལ་མོ་བྱོས། ད་ནི་ཨ་རག་དེ་མི་འཐུང་བར་ཞུ། ཁྱོད་ཀྱིས་ད་
ནི་མང་པོ་འཐུང་མི་རུང་།”
“ཝེ། ཧེང་ལི། ཁྱོད་ནི་མི་ཡ་མཚན་ཞིག་རེད། ང་འདིར་ཡོང་ནས། ལམ་བར་དུ་ངའི་
བརྒྱུད་རིམ་ཡོད་ཚད་ཁྱོད་ལ་བཤད་ཟིན་པ་མ་ཡིན་ནམ།”
“ཁྱོད་ཀྱིས་ང་ལ་བཤད་ཡོད་དམ།”
“རེད་ཡ། ངས་ཁྱོད་ལ་བཤད་ཟིན།"
“གལ་ཏེ་ངས་སྐད་ཆ་ཚིག་གཅིག་གོ་ཡོད་ན། ང་རང་འཆི་མི་ཐུབ་པ་ཡིན།
“ཧེང་ལི། དོན་དག་འདི་ནི་ཧ་ཅང་ཉེན་ཁ་ཅན་ཞིག་རེད། དེས་ང་རང་གི་སེམས་མི་
སྐྱིད་པར་བཏང་། ཁྱོད་ལ་གཞུང་ཚབ་པའི་ས་ནས་གདོན་ཞིག་གིས་བརླམས་པ་ཡིན་ནམ།”
སྐབས་འདིར་ང་རང་གློ་བུར་དུ་གོ་རྟོགས་སད་དེ། རྒྱུ་རྐྱེན་དེ་དྲང་མོར་སྨྲས་པ་ཡིན།
“འཇིག་རྟེན་སྟེང་ཆེས་གཅེས་འོས་པའི་བུ་མོ་དེ——ངས་དབང་འོག་ཏུ་ཚུད་པ་རེད།”
སྐབས་དེར་ཁོ་རང་སེམས་འགུལ་ཐེབས་བཞིན་ངའི་ཕྱོགས་སུ་བརྒྱུགས་ཡོང་སྟེ། ང་
ཚོ་ཕན་ཚུན་གྱི་ལག་པར་འཇུས། ལག་འཇུ་དང་། ཡང་ལག་འཇུ་བྱས་ནས་ང་ཚོའི་ལག་
པ་ན་བའི་བར་འཇུས་པ་ཡིན། ཁོས་ཡང་བསྐྱར་ང་ལ་ལེ་བདའ་མི་བྱེད། ང་ཚོ་མཉམ་དུ་
37འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལེ་དབར་གསུམ་གྱི་ལམ་ལ་སོང་བའི་དུས་ཚོད་ཀྱི་ནང་དུ། ཁོས་བཤད་པའི་དོན་དག་གི་
བརྒྱུད་རིམ་དེ། ངས་དངོས་གནས་སྐད་ཆ་ཚིག་གཅིག་ཀྱང་མ་ཐོས་པ་རེད། སྐབས་དེར་
ཁོ་རང་མར་བསྡད་ནས་ནད་པ་ཞིག་དང་མཚུངས། གྲོགས་པོ་བཟང་པོ་འདི་ལ་ལྟོས་དང་།
དེར་མཐུད་ནས་ཁོས་ཁོ་རང་ཉིད་ཀྱི་དོན་དག་ཡོད་དོ་ཅོག་ཐེངས་གཅིག་ལ་བསྐྱར་བཤད་
བྱས་སོང་། དོན་དག་གི་བརྒྱུད་རིམ་བཤད་ན་འདི་ལྟ་སྟེ། ཁོ་རང་དབྱིན་ཇི་རྒྱལ་ཁབ་ལ་ཐོན་
ནས། སྔར་འདི་ནི་གོ་སྐབས་བཟང་པོ་ཞིག་ཡིན་པར་འདོད་པ་ཡིན། ཁོ་ལ་སྔར་ནས “དུས་
བཅད་བཟང་འདེམས་ཉོ་སྒྲུབ་དབང་ཆ” ཞིག་ཐོབ་ཟིན་པར། ཀུའུ་ཨེར་ཏི་དང་ཁོ་ལི་
གཏེར་ལས་རྒྱ་སྐྱེད་ཀུང་ཟི་ཕྱིར “གཏེར་བཙལ་མཁན” ལ་བཙོང་ཆོག་པ་དང་། རིན་གོང་
ཨ་སྒོར་ཁྲི་བརྒྱ་ལས་མཐོ་བའི་ཆ་ཤས་བདག་དབང་ཁོ་རང་ལ་ཡོད་ཆོག་པ་རེད། དེ་ནས་ཁོ་
རང་གིས་ཕྱོགས་མང་པོ་ནས་འགུག་ཐབས་སྤྱད་དེ། ཁོས་ཤེས་པའི་འགྲོ་ཁུངས་ཡོད་ཚད་ལ་
སོང་བ་དང་། ཁྲིམས་མཐུན་གྱི་བྱེད་ཐབས་ཡོད་ཚད་ལ་ཚོད་ལྟ་བྱས་ནས། ཡང་ཕལ་ཆེར་ཁོ་
རང་གི་མ་དངུལ་ཡོད་ཚད་བརླགས་ཚར་ཡང་། ད་དུང་ཡང་ཁོ་ལ་ཁ་ཡ་བྱེད་མཁན་གྱི་མ་
རྩ་ཅན་ཞིག་མ་རྙེད་པ་རེད། འོན་ཀྱང་ཟླ་འདིའི་ཟླ་མཇུག་སླེབས་པ་ན། ཁོའི་ཉོ་སྒྲུབ་དབང
ཆའི་ཕན་ཡོན་དུས་ཚོད་འགོར་འགྲོ་བ་ཡིན། མདོར་ན། ཁོ་རང་ཡོངས་སུ་བརླགས་ཚར་བ་
རེད། སྐབས་དེར་ཁོ་རང་གིས་མཆོང་ལྡིང་དང་འུར་བརྒྱབ་ནས་ན་རེ།
“ཧེང་ལི། ཁྱོད་ཀྱིས་ང་སྐྱོབ་ནུས། ཁྱོད་ཀྱིས་ང་སྐྱོབ་ནུས་པ་ཡིན། འཛམ་གླིང་ཡོངས་
སུ་ཁྱོད་གཅིག་པུས་ང་རང་སྐྱོབ་ཐུབ་པ་ཡིན། ཁྱོད་ལ་ང་སྐྱོབ་འདོད་ཡོད་དམ། ཁྱོད་ཀྱིས་ང་
རང་སྐྱོབ་པར་མི་སྲིད་དམ།”
“ང་ལ་ཇི་ལྟར་སྐྱོབ་དགོས་པར་གསུང་རོགས། ཁྱོད་ཀྱིས་འཛེམ་བག་མེད་པར་དྲང་
མོར་ཤོད་དང་། གྲོགས་པོ།
“ང་ལ་ཨ་སྒོར་ཁྲི་བརྒྱ་སྟེར་རོགས། དེའི་སྟེང་ང་རང་ཕྱིར་རང་རྒྱལ་དུ་ལོག་པའི་
38དབྱིན་སྒོར་ཁྲི་བརྒྱ་ཤོག་མ།
ལམ་གླ་སྣོན་དགོས། ངས་དུས་བཅད་བཟང་འདེམས་ཉོ་སྒྲུབ་དབང་ཆ་དེ་ཁྱོད་ལ་བརྒྱུད་
སྤྲོད་བྱེད། ང་ལ་མི་དགོས་མ་གསུང་། གཏན་ནས་མི་དགོས་མ་གསུང་རོགས།”
ངའི་ཡིད་ཅུང་ཙམ་སྐྱོ་བྱུང་། སྐད་ཆ་ཚིག་འགའ་སྔར་ནས་ངའི་ལྕེ་སྣེ་རུ་སླེབས་ཚར་
བར། ངས་བཤད་དོན། “ལའོ་ཨེ་ཏི། ང་རང་ཉིད་ནི་དབུལ་བོ་དབུལ་རྐྱང་ཞིག་ཡིན—
རྦད་དེ་སྒོར་མོ་གཅིག་ཀྱང་མེད་པ་མ་ཟད། ད་རུང་བུ་ལོན་ཆད་པ་ཁུར་ཡོད།” དེ་དང་དུས་
མཚུངས་སུ། ཡིད་འགུལ་ཐེབས་པའི་དྲན་འཆར་གློ་བུར་བ་ཞིག་ངའི་ཀླད་པའི་ནང་འཁྱུག་
ཙམ་བྱས་བྱུང་ལ། དེ་ནས་ངས་མ་མགལ་སོ་རུ་བཅིངས་ནས། རང་ཉིད་ལྷོད་བག་ཏུ་འབབ་
པར་བྱས། ང་རང་གི་སེམས་རྣལ་དུ་ཕབ་ནས་མ་རྩ་ཅན་ཞིག་དང་འདྲ་བའི་བར། དེའི་རྗེས་
ངས་ཚོང་པའི་ཁ་ཕོ་བཀོལ་ནས་འཚབ་འཚུབ་མེད་པར།
“ཁྱོད་རང་སྐྱོབ་པར་ང་འཐད་པ་ཡིན། ལའོ་ཨེ་ཏི……… ”
“དེ་ལྟར་བྱས་ཚེ་ང་རང་ཉེན་ཁ་ལས་ཐར་སོང་བ་རེད། དཀོན་མཆོག་གིས་ཁྱོད་ལ་
མགོན་སྐྱབས་གནོང་། གལ་ཏེ་ཉི་མ་ནམ་ཞིག་ང་རང…………”
“ང་ལ་སྐད་ཆ་བཤད་ནས་ཚར་དུ་འཇུག་རོགས། ལའོ་ཨེ་ཏི། ངས་ནི་ཁྱོད་རང་སྐྱོབ་
དགོས་པ་ལས། ཁྱོད་ཀྱིས་བཤད་པ་ནང་བཞིན་མིན། རྒྱུ་མཚན་ནི་དེ་ལྟར་བྱས་ན་ཁྱོད་ལ་
རྒྱུ་འབྲས་མིན་པ་དང་། ཁྱོད་ཀྱིས་སྟོབས་ཤུགས་དེ་འདྲ་ཆེན་པོ་ཞིག་བཏོན་ཟིན་ལ། ཉེན་
ཁ་དེ་འདྲ་མང་པོ་ཞིག་བརྒྱུད་ཡོད་པས་ཡིན། གཏེར་རི་དེ་དག་ཉོས་ནས་ང་ལ་དགོས་པ་
ཅི་ཡང་མེད། ངས་བྱེད་ཐབས་དེ་འདྲ་མ་སྤྱད་ཀྱང་། ངའི་མ་རྩ་ཡིས་ལོན་ཏུན་ལྟ་བུའི་
ཚོང་ལས་ལྟེ་གནས་སུ་སྐུལ་འདེད་ནུས་པ་འདོན་ཐུབ་པ་ཡིན། འདི་ནི་ངས་ས་འདིར་ཡུན་
རིང་སྤྱད་པའི་བྱེད་ཐབས་ཡིན་ལ། ངས་ད་ལྟ་སྒྲུབ་དགོས་པའང་དེ་ལྟར་ཡིན། གཏེར་རིའི་
གནས་ཚུལ་ལ་ང་རང་ཆ་རྒྱུས་ཡོད་པ་ནི་བཤད་མ་དགོས་པ་ཞིག་རེད། དེའི་རིན་ཐང་
འབོར་ཆེན་དེའང་ངས་ཤེས་པ་ཡིན། གལ་ཏེ་སུ་ཞིག་གིས་དེ་ཉོ་འདོད་པ་ཡིན་ན། ངས་
39འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དེའི་ཆེད་དུ་ཁག་ཁུར་བྱེད་ཕོད་པ་ཡིན། ཁྱོད་ལ་ཚོད་འཛིན་གང་ཡང་ཡོད་མི་སྲིད་དེ།
སོང་ནས་ངའི་མཚན་མིང་བཀོལ་ཆོག་ལ། གཟའ་འཁོར་གཉིས་རིང་ལག་དངུལ་ཁྲི་སུམ་
བརྒྱའི་རིན་གོང་གིས་དེ་ཕྱིར་བཙོང་བ་དང་། དེའི་རྗེས་ཁེ་བཟང་རེག་པའི་སྒོར་མོ་ང་ཚོས་
མཉམ་བགོ་བྱ་ཆོག”
སྐབས་དེའི་རྣམ་པ་ནི་ཁྱོད་ཀྱི་བློ་ཡིས་དངོས་གནས་དཔོག་མི་ནུས་པ་ཞིག་ཡིན། ཁོ་
རང་དགའ་བའི་མྱོས་ཏེ་ཡུན་ཙམ་རིང་ས་ལྡིང་གནམ་ལྡིང་བྱས། གལ་ཏེ་ངས་ཁོ་རང་ས་ལ་
འགྱེལ་བསྣན་བརྒྱབ་ནས་བཀྱིགས་པ་མིན་ན། ཁོས་ངོ་མ་ཁྱིམ་ཆས་ཚང་མ་བརླགས་ནས་
མེ་འབུད་སྤྱད་ཀྱི་བུད་ཤིང་དུ་གཏོང་བ་དང་། དངོས་པོ་ཡོད་ཚད་བཅོམ་སྲིད་པ་ཡིན།
དེ་ནས་ཁོ་རང་དེ་ལྟར་གནས་དེ་རུ་མནར་ནས་ཡིད་ཚིམ་པའི་སྒོ་ནས་བཤད་རྒྱུར།
“ངས་ཁྱོད་ཀྱི་མིང་བཀོལ་ཆོག་པ་ཡིན། ཁྱོད་ཀྱི་མིང——འདི་ནི་རྦད་དེ་བསམ་
ཚོད་བྱ་དཀའ་བ་ཞིག་རེད་ཨང་། སྤུན་ཟླ་རྒན་པ། ཁོ་ཚོ་དཔུང་སྒྲིལ་ནས། འཚང་ཀ་ཤིག་
ཤིག་གིས་ཡོང་སྲིད་དེ། རྒྱས་གཤོམ་ཆེ་བའི་ལོན་ཏུན་པ་འདི་དག ཁོ་ཚོས་མ་རྐང་དེ་
འཕྲོག་ཉོ་བྱ་སྲིད། དེ་ལྟར་བྱས་ཚེ་ངའི་ལས་ལམ་ལ་བུད་སོང་བ་རེད། དེ་ནས་བཟུང་ཁ་
ལས་རླུང་རྟ་དར་བ་རེད། ང་ནི་ད་དུང་ཉིན་གཅིག་ཙམ་ལ་གསོན་ཐུབ་ཚེ། ངས་ནམ་ཡང་
ཁྱོད་རང་བརྗེད་མི་སྲིད། "
ཆུ་ཚོད་ཉེར་བཞི་མ་འགོར་བར། ལོན་ཏོན་དུ་སྔར་ནས་འཁོན་ཁ་བསླངས་ཟིན། ཉིན་
རེ་ལས་ཉིན་རེར། ངས་བྱ་བ་ཅི་ཡང་མི་སྒྲུབ་པར། ཁྱིམ་ཁོ་ནར་བསྡད་ནས། ཡོང་མི་ཀུན་
ལ་ན་རེ།
“ཡིན་ཡ། ངས་ཁོ་ལ་ཁྱོད་ཚོ་ཡོང་ནས་ང་ལ་འདྲི་རྟོག་བྱེད་དུ་བཅུག་པ་ཡིན། ང་མི་
དེ་ལ་ཆ་རྒྱུས་ཡོད་ཅིང་། ངས་གཏེར་ཁུངས་དེར་རྒྱུས་ལོན་བྱས་ཡོད། ཁོའི་མི་གཤིས་ནི་
སྐྱོན་བརྗོད་བྱེད་མི་རུང་བ་ཞིག་ཡིན་ལ། གཏེར་དེའི་རིན་གོང་ནི་ཁོས་གཏམ་པ་དེ་ལས་
40ཀྱང་རིན་ཐང་ལྡན་པ་ཞིག་ཡིན།”
དབྱིན་སྒོར་ཁྲི་བརྒྱ་ཤོག་མ།
དུས་མཚུངས་སུ། ང་མཚན་མོ་རེ་རེར་པའོ་ཆི་ཡ་དང་ལྷན་དུ་གཞུང་ཚབ་པའི་ཁྱིམ་
དུ་བསྡད་པ་ཡིན། གཏེར་རིའི་སྐོར་གྱི་བྱ་བ་དེ། ངས་མོར་སྐད་ཆ་ཚིག་གཅིག་ཀྱང་གླེང་མ
མྱོང་ལ། ངས་མོར་དགའ་འདྲོགས་སློང་དགོས། ང་ཚོའི་གཏམ་གླེང་ནི་ཟླ་ཕོགས་ཡིན་པ་ལས།
དོན་གཞན་པ་གང་ཡང་ཁ་བརྡ་མི་བྱེད། མཚམས་ལན་རེར་ཟླ་ཕོགས་དང་བརྩེ་དུང་གླེང་
བ་དང་། མཚམས་ལན་རེར་བརྩེ་དུང་གླེང་བ། མཚམས་ལན་རེར་ཟླ་ཕོགས་གླེང་བ། ཡང་
མཚམས་ལན་རེར་བརྩེ་དུང་གླེང་ལ། ཟླ་ཕོགས་ཀྱང་གླེང་བ་ཡིན། ཨེ་ཡ། གཞུང་ཚབ་པའི་
ལྕམ་མོ་དང་སྲས་མོ་གཉིས་ཀྱིས་ང་ཚོའི་དོན་ཕྲན་ཚེགས་ལ་དེ་འདྲའི་ཐུགས་ཁུར་མཛད་
པར་ལྟོས་དང་། དེར་མ་ཟད་ངོ་མཚར་བའི་ཐབས་བཀོད་གྲངས་མེད་ཅིག་དྲན་ནས། ང་ཚོར་
ཕྱི་རོལ་གྱི་བར་ཆད་མི་ཐེབས་པར་སྔོན་འགོག་བྱེད་ལ། དུས་མཚུངས་སུ་གཞུང་ཚབ་པར་
མགོ་སྐོར་བཏང་སྟེ། ང་ཚོས་རྩེད་མོ་ཅི་ཞིག་རྩེ་བ་དེ་ལ་དོགས་པ་ཟ་རུ་མ་བཅུག་པ་རེད——
ཨ། མོ་གཉིས་ནི་ཅི་འདྲའི་གཅེས་སུ་རུང་བར་ལྟོས་དང་།
ཟླ་བ་གཅིག་གི་དུས་བཅད་མཇུག་རྫོགས་སྐབས། ང་ལ་ལོན་ཏོན་ཅུན་དངུལ་ཁང་དུ་
སྔར་ནས་ཨ་སྒོར་ཁྲི་བརྒྱ་ཡི་གསོག་དངུལ་ཡོད་པ་རེད། ཧེ་སི་ཐེན་སིས་ཀྱང་དེ་དང་གཅིག་
མཚུངས་ཀྱི་བཀོད་སྒྲིག་བྱས་ཡོད། ངས་ཅི་ནུས་ཀྱིས་རང་ཉིད་ཞི་དུལ་མཛེས་སྡུག་ཅན་ཞིག་
ཏུ་རྒྱན་སྤྲོས་བྱས་ཏེ། རླངས་འཁོར་ནང་པའོ་ཐི་ལན་སྲང་ལམ་གྱི་ཁང་བ་དེ་བརྒྱུད་ནས་འགྲོ་
སྐབས། དེའི་གནས་ཚུལ་ལ་བལྟས་ནས། ངའི་གྲོགས་པོ་རྙིང་བ་དེ་གཉིས་ཕྱིར་རང་ཁྱིམ་དུ་
ལོག་ཟིན་པར་ཐག་ཆོད་པ་ཡིན། དེ་ནས་ང་རང་འགྲོ་ཐེངས་གཅིག་གིས་གཞུང་ཚབ་པའི་
བཞུགས་ཤག་ཏུ་ཐོན་ཏེ། ངའི་སྙིང་ཉེ་མ་བཙལ་ནས་རྙེད་རྗེས། ངེད་གཉིས་ཀྱི་རླངས་འཁོར་
གྱིས་ཡང་བསྐྱར་སྔར་གྱི་ཕྱིར་ལམ་དེད་དེ། ལམ་བར་དུ་སྤྲོ་དགས་ངང་ཟླ་ཕོགས་ཀྱི་གནད་
དོན་སྐོར་གླེང་ནས་སོང་བ་ཡིན། མོ་ནི་དེ་འདྲའི་སེམས་འགུལ་དང་དགའ་སྤྲོ་སྐྱེས་པར། དེ་
41འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལྟར་བྱས་ཚེ་མཛེས་སྡུག་འགྲན་ཟླ་བྲལ་བ་ལྟ་བུ་ཞིག་མངོན་འདུག ངས་ན་རེ།
“སྙིང་ཉེ་མ། ཁྱོད་རང་འདི་འདྲ་མཛེས་པ་ཁོ་ནར་བརྟེན་པས་ཀྱང་། གལ་ཏེ་མི་དེ་ལ་
བཏོན་པའི་ལོ་གཅིག་གི་ཟླ་ཕོགས་སྒོར་སུམ་སྟོང་དང་བསྡུར་ན་ཟུར་སྐར་གཅིག་ཙམ་ཉུང་
བ་ན། དེ་ནི་ཉེས་པ་བསགས་པ་མ་ཡིན་ནམ།”
“ཧེང་ལི། ཧེང་ལི། ཁྱོད་ཀྱིས་དེ་ལྟར་བྱས་ན་ང་ཚོ་བརླག་ངེས་ཡིན།”
“གཏན་ནས་སེམས་ཁུར་བྱེད་མི་དགོས། ཁྱོད་ཀྱིས་སྒྲོབ་ཉམས་དེ་ཙམ་སྲུང་ཉར་
ཐུབ་པ་དང་། དུས་མཚུངས་སུ་ང་ལ་བློ་གཏད་པས་ཆོག ཡོད་ཚད་ཐམས་ཅད་བསམ་དོན་
ལྷུན་གྱིས་འགྲུབ་ངེས་ཡིན།”
དེ་ལྟར། རྗེས་ཕྱོགས་སུ་ལམ་བར་ཧྲིལ་བོར་ངས་མོར་ནུས་པ་གང་ཡོད་ཀྱིས་སྐུལ་མ་
མི་གཏོང་ཀ་མེད་བྱུང་། མོས་རྒྱུན་ཆད་མེད་པར་ང་ལ་ཞུ་བ་འཐེན་ནས་ན་རེ།
“འོ། ཁྱོད་ཀྱིས་སེམས་ལ་ཟུངས། གལ་ཏེ་ང་ཚོས་ཟླ་ཕོགས་ལ་རེ་བ་མཐོ་དྲགས་
བཏོན་ཚེ། མཇུག་འབྲས་ཅི་ཡང་ཐོབ་ཐུབ་མིན་བཤད་དཀའ་བ་རེད། དེའི་སྐབས་སུ་འཚོ་
བ་སྐྱེལ་ཐབས་བྲལ་ནས། ངེད་གཉིས་ཚད་ཅི་འདྲ་ཞིག་ལ་ལྷུང་སྲིད་དམ།”
སྔར་བཞིན་གཡོག་པོ་དེས་ང་ཚོ་ནང་དུ་ཁྲིད་པ་ཡིན། ཁོ་ཚོ་ཚང་མ་དེ་རུ་འདུག སྐུ་
ཞབས་རྒན་པ་དེ་གཉིས། ཁོ་ཚོས་ང་དང་མཉམ་དུ་ཐོན་པའི་ལྷའི་ཕོ་ཉ་ལྟ་བུའི་མི་དེ་མཐོང་
འཕྲལ། ཧ་ཅང་ཡ་མཚན་སྐྱེ་བ་ནི་བཤད་མ་དགོས་པ་ཞིག་རེད། འོན་ཀྱང་ངས་བཤད་དོན།
“ཁྱེད་ཚོ་དགོངས་པ་མ་ཚོམ། སྐུ་ཞབས་རྣམ་པ། མོ་ནི་ངའི་མ་འོངས་པའི་ཆུང་མ་
དང་གཏན་གྱི་འདུན་མ་ཡིན། ”
ངས་མོར་ཁོ་ཚོ་མཚམས་སྦྱོར་བྱེད་སྐབས། ཁོ་ཚོའི་མིང་ནས་ཐད་ཀར་བོས་པ་ཡིན།
འདིས་ཁོ་ཚོ་ཡ་མཚན་སྐྱེ་རུ་མ་བཅུག་ལ། ཁོ་ཚོས་ཤེས་གསལ་ཡོད་པ་ནི། ངས་གལ་ཏེ་མི་
དེའི་མིང་དང་ས་གནས་དཀར་ཆག་ཏུ་འཚོལ་ཞིབ་བྱས་ཚེ། གཅིག་གཅིག་གཉིས་གཉིས་
42དབྱིན་སྒོར་ཁྲི་བརྒྱ་ཤོག་མ།
ཀྱིས་ཤེས་སྲིད་པ་རེད། ཁོ་ཚོས་ངེད་གཉིས་ལ་བཞུགས་གདན་ཞུས་ཤིང་། ང་ལ་ཧ་ཅང་
འཛེམ་དོགས་བྱེད་པ་མ་ཟད། མོ་ལ་འཚེར་སྣང་བྱུང་དུ་མ་བཅུག་ཅིང་། ཅི་ནུས་ཀྱིས་མོ་
སྐྱིད་པོ་བག་ཕེབས་ཡོང་བར་བྱས་པ་རེད། དེ་ནས་ངས་བཤད་དོན།
“སྐུ་ཞབས་རྣམ་པ་གཉིས། ངས་ད་ལྟ་དོན་དག་གི་བརྒྱུད་རིམ་བཤད་པར་གྲ་སྒྲིག་
བྱ་རྒྱུ།”
“ང་ཚོས་ཉན་པར་སྤྲོ་སེམས་བརྟས་ཡོད།” ང་ཡི་སྐུ་ཞབས་དེས་བཤད་རྒྱུར “ རྒྱུ་
ནཱི? !
མཚན་ནི་ད་ལྟ་ང་ཚོས་ངའི་ཕུ་བོ་ཨེ་པེ་ཨེར་དང་ངེད་གཉིས་ཀྱི་རྒྱན་འགྱེད་ཐེངས་དེའི་
རྒྱལ་ཕམ་དབྱེ་ཐག་གཅོད་ཐུབ་པ་རེད། གལ་ཏེ་ཁྱེད་ཀྱིས་ངའི་ཆེད་དུ་རྒྱན་འགྱེད་དེ་རྒྱལ་
ཡོད་ན། ཁྱེད་ཀྱིས་ངའི་དབང་ཆའི་ནང་གཏོགས་བསྐོ་བཞག་གི་གོ་གནས་གང་རུང་ཁུར་
ཆོག ཁྱེད་ཀྱིས་དབྱིན་སྒོར་ཁྲི་བརྒྱ་ཅན་དེ་ཁྱེར་ཡོང་ཡོད་དམ།”
“འདི་ནི་ཤོག་སྒོར་དེ་རེད། སྐུ་ཞབས" ཞེས་ངས་དེ་ཕར་ཕྱོགས་ཁོ་ལ་གཏད།
“ང་རང་རྒྱལ་བྱུང” ཞེས་ཁོས་སྐད་ཆེན་པོ་བརྒྱབ་ནས། ཨེ་པེ་ཨེར་གྱི་རྒྱབ་ལ་རྡེག་
ཙམ་བྱས། “ད་ལྟ་ཁྱོད་ལ་བཤད་རྒྱུ་ཅི་ཡོད་དམ། སྤུན་ཟླ།
“ངས་བཤད། ཁོ་དངོས་གནས་འཚམ་པོ་བདེ་མོ་ཡིན་ཡང་། དེ་ལས་ལྡོག་སྟེ་ང་རང་
དབྱིན་སྒོར་ཁྲི་གཉིས་ཀྱིས་ཕམ་ཡོད། དང་ཐོག་ངས་བློ་ཡིད་དུ་འདི་འདྲའི་དོན་དག་ཅིག་
ཡོད་པར་ཅི་ནས་ཀྱང་ཤར་མ་ཐུབ་པ་རེད།
ངས “ང་ལ་ད་རུང་དོན་དག་ཅིག་གླེང་རྒྱུ་ཡོད” ཅེས། “འོན་ཀྱང་བཤད་ན་གཏམ་
རྒྱུད་རིང་སྲིད་པས། ཁྱེད་གཉིས་ཀྱིས་ང་ཡང་བསྐྱར་ཡོང་ཆོག་པར་གྱིས། ཟླ་བ་གཅིག་རིང་
གི་བརྒྱུད་རིམ་ཡོད་ཚད་ཞིབ་མོར་བཤད་དགོས། ངས་ཁྱོད་གཉིས་ལ་ཁག་ཐེག་བྱ། དེ་ནི་
ཉན་རིན་ཡོད་པ་ཞིག་ཡིན། ད་ནི་འདི་ལ་ཡང་གཅིག་ལྟ་རོགས།”
“ཨ། ཅི་རེད། དབྱིན་སྒོར་ཁྲི་ཉི་ཤུའི་གསོག་དངུལ་ཡོད། འདི་ཁྱེད་ཀྱི་ཡིན་ནམ།”
43འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“འདི་ངའི་ཡིན། འདི་ནི་ཉིན་སུམ་ཅུའི་ནང་ངས་ཁྱོད་གཉིས་ཀྱིས་ང་ལ་གཡར་བའི་
བསྐྱིས་དངུལ་ཆུང་ཆུང་དེ་བེད་སྤྱད་ནས་ཁེ་བཟང་བླངས་པ་ཡིན། ངས་ཤོག་སྒོར་དེ་བཀོལ་
ནས་རིན་གོང་མི་མཐོ་བའི་དངོས་པོ་འགའ་ཉོས་ཏེ། དེ་ནས་གཞན་ལ་སྒོར་མོ་ཕྱིར་སློག་ཏུ་
བཅུག་པ་ཙམ་ཡིན། "
“འོ་ཡ། འདི་ནི་ཡ་མཚན་འོས་པའི་བྱེད་སྟངས་ཤིག་རེད། ངོ་མ་ཡིད་ཆེས་དཀའ་བ་
ལ་ཨང་། སྤུན་ཟླ།”
“འདི་ཅི་ལའང་མི་བརྩི། ངས་དོན་དངོས་ཀྱིས་བདེན་དཔང་བྱེད་སྲིད། ངའི་ཁ་ཚོད་
མེད་ནང་གི་ཚིག་ཚོད་མེད་རེད་མ་བསམ་ཅིག”
འོན་ཀྱང་སྐབས་འདིར་པའོ་ཆི་ཡ་ལ་མཚར་སྣང་སྐྱེས་བྱུང་། མོས་མིག་ཆེར་བགྲད་
ནས་ན་རེ།
“ཧེང་ལི། དེ་ངོ་མ་ཁྱོད་ཀྱི་སྒོར་མོ་ཡིན་ནམ། ཁྱོད་ཀྱིས་ཡུན་རིང་ང་ལ་རྫུན་གཏམ་
པ་མ་ཡིན་ནམ།”
“ངས་ངོ་མ་རྫུན་གཏམ་པ་ཡིན། སྙིང་ཉེ། ཡིན་ཀྱང་ཁྱོད་ཀྱིས་གུ་ཡངས་གཏོང་སྲིད་
པ་རེད། འདི་ཙམ་ངས་རྟོགས་པ་ཡིན།”
མོས་མཆུ་ཏོ་ཡར་ལ་བརྫེ་བཞིན་ན་རེ།
“ཁྱོད་ཀྱིས་འདི་ལྟར་ཐག་མ་གཅོད་རོགས། ཁྱོད་ནི་ངོ་མ་པྲ་ཚག་ཡིན་པར་ལྟོས་
དང་། འདི་ལྟར་ང་ལ་མགོ་སྐོར་བཏང་འདུག”
“འོ། ཁྱོད་ཀྱིས་ད་ལྟ་ཉིད་ནས་དེ་བརྗེད་སྲིད་པ་རེད། གཅེས་ལོ་མ། ཁྱོད་ཀྱིས་ད་ལྟ
ཉིད་ནས་དེ་བརྗེད་སྲིད་པ་རེད། ཁྱོད་ཀྱིས་ལྟོས་ཤིག འདི་ནི་ཀུ་རེ་རྩེ་བ་ཙམ་རེད། ང་ཚོ་
འགྲོ་ཡ།”
“འོན་ཀྱང་། ཅུང་ཙམ་སྒུགས་དང་། ཅུང་ཙམ་སྒུགས། ད་རུང་གོ་གནས་དེའི་གནད་
44དབྱིན་སྒོར་ཁྲི་བརྒྱ་ཤོག་མ།
དོན་ཡོད་པ་རེད” ཅེས་ང་ཡི་སྐུ་ཞབས་དེས་བཤད།
ངས “དེ་ཡིན་ནམ།” “ངས་ཁྱེད་ལ་ཐུགས་རྗེ་ཆེ་ཞུ། འོན་ཀྱང་ང་ལ་དངོས་གནས་
གོ་གནས་དེ་ཐོབ་མི་འདོད་པ་རེད། "
“ཡིན་ན་ཡང་། ཁྱེད་ཀྱིས་ངས་མངག་བཅོལ་ནུས་པའི་ཆེས་བཟང་བའི་གོ་གནས་
ཁུར་ཆོག་པ་རེད།”
“ཁྱེད་ལ་ཡང་བསྐྱར་སྙིང་ཐག་པ་ནས་ཐུགས་རྗེ་ཆེ་ཞུས་པ་ཡིན། འོན་ཀྱང་དེ་འདྲ་
བཟང་བའི་གོ་གནས་ཤིག་ཡོད་ནའང་ང་ལ་མི་དགོས།”
“ཧེང་ལི། ང་ནི་ཁྱོད་ཀྱི་ཆེད་དུ་ངོ་ཚ་བ་ཡིན། ཁྱོད་ཀྱིས་གཞན་ཕན་ལ་དགའ་བའི་སྐུ་
ཞབས་འདི་ལ་བཀའ་དྲིན་གང་ལེགས་མི་ཞུ་བ་རེད། ངས་ཁྱོད་ཀྱི་ཚབ་བྱས་ནས་ཞུ་ཆོག་གམ།”
“དེ་ལོས་ཆོག སྙིང་ཉེ་མ། ཁྱོད་ཀྱིས་ང་ལས་ཀྱང་བཀའ་དྲིན་གྱི་བསམ་པ་མཚོན་
ནུས་ཚེ། ད་ལྟ་དེ་ལས་ལྡོག་སྟེ་ངས་ཁྱོད་ཀྱི་བཀའ་དྲིན་ཞུ་སྟངས་ལ་བལྟ་བར་བྱེད།
་པང་
མོ་སྐུ་ཞབས་དེའི་ཁ་ཕྱོགས་སུ་འཁོར་ནས་སོང་། སྟངས་སྟབས་གཅིག་གིས་ཁོའི་པ
དུ་བསྡད་དེ། ཁོའི་སྐེ་ལ་འཁྱུད་ཅིང་། ཁོའི་མཆུ་ལ་མཆུ་གཏུགས་ནས་འོ་བྱས། སྐབས་དེར་
སྐུ་ཞབས་རྣམ་པ་གཉིས་སྐད་ཆེན་པོས་བགད་པ་དང་། ང་རང་ནི་སྐྲག་ཐག་ཆོད་པར་གྱུར་
ནས། དེ་རུ་རེངས་པོར་གྱུར་སོང་ཞེས་བཤད་ཆོག པའོ་ཆི་ཡ་ན་རེ།
“ཨ་ཕ། ཁོས་ཁྱེད་ཀྱིས་མངགས་གཏོང་ནུས་པའི་གོ་གནས་མི་ཁུར་ཟེར། ངས་གོ་
རྗེས་སེམས་ལ་ཧ་ཅང་སྐྱོ་སྣང་སྐྱེ། དེ་ནི……”
“གཅེས་ལོ་མ། ཁོ་ནི་ཁྱོད་ཀྱི་ཨ་ཕ་ཡིན་ནམ།”
“ཡིན་ཡ། ཁོ་ནི་ངའི་ཕ་གཡར། འཇིག་རྟེན་དུ་ཆེས་གཅེས་སུ་འོས་པའི་ཕ་གཡར་
ཡིན། ད་ལྟ་ཁྱོད་ཀྱིས་གསལ་བོར་ཤེས་སམ། ཁྱོད་ཀྱིས་ད་རུང་ཤེས་རྟོགས་མེད་དམ། དེ་དུས་
གཞུང་ཚབ་པའི་ཁྱིམ་དུ། སྐབས་དེར་ཁྱོད་ཀྱིས་ངའི་ཁྱིམ་རྒྱུད་ཀྱི་འབྲེལ་བ་ཤེས་མེད་པ་
45འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
རེད། ཁྱོད་ཀྱིས་ངའི་ཨ་ཕ་དང་ཨ་ཁུ་ཨེ་པེ་ཨེར་གཉིས་ཀྱི་འཆར་གཞི་དེས་ཁྱོད་ལ་དཀའ་
ངལ་དང་ཡི་མུག་པར་བཏང་ཞེས་བཤད་པ་ལ། ང་ནི་མངོན་གསལ་གྱིས་དགའ་ནས་ཧབ་
ཆ་ཆེན་པོ་བརྒྱབ་པ་མིན་ནམ།”
ལོས་ཡིན་ཏེ། སྐབས་དེར་ངས་སྐད་ཆ་དྲང་མོ་དྲང་རྐྱང་བྱས་ནས་བཤད་དེ། ཡང་བསྐྱར་
ཀུ་རེ་མ་རྩེས་པ་ཡིན་པས། དེ་ནས་སྐད་ཆ་གནད་ཐོག་ཏུ་ཁེལ་བ་ཞིག་བཤད་པ་ཡིན།
“འོ། ང་རང་ཆེས་སྙིང་ཉེ་བའི་སྐུ་ཞབས། ངས་ད་སོ་མ་བཤད་པའི་སྐད་ཆ་རྣམས་
ཕྱིར་བསྡུས་པ་ཡིན། ཁྱེད་ལ་དངོས་གནས་ང་རང་གིས་ཁ་བསྐང་དགོས་པའི་འདུག་གནས
སྟོང་བ་ཞིག་འདུག་པ་རེད།”
“ཤོད་དང་།”
“ཁྱེད་ཀྱི་མག་པ།”
66
བཟང་གི བཟང་གི བཟང་གི་ཡ། འོན་ཀྱང་ཁྱོད་ཀྱིས་ཤེས་དགོས་པ་ཞིག་ནི། ཁྱོད་
རང་དངོས་གནས་ལས་སྣེ་འདི་ལ་ཡེ་ནས་ཞུགས་མྱོང་མེད་ཚེ། ཁྱོད་ལ་འདིའི་ཕྱོགས་ཀྱི་
ཡོན་ཏན་ལྡན་པ་ངོ་སྤྲོད་བྱས་ཏེ། གན་རྒྱ་དེའི་སྟེང་གི་རེ་བ་དང་མཐུན་ཐབས་བྲལ་བ་མིན་
ནམ། དེའི་ཕྱིར…………”
“དེས་ན་ང་རང་ཚོད་ལྟ་བྱོས་དང—འོ། ཚོད་ལྟ་བེད་སྤྱོད་ཐེངས་ཤིག་བྱོས་དང་།
ངས་ཁྱོད་ལ་ཞུ་བ་བྱེད། ལོ་ངོ་སུམ་ཅུའམ། བཞི་བཅུ་ལ་ང་རང་ཚོད་ལྟར་བྱས་ཆོག གལ་
ཏེ......”
“འོ། དེ་ཡང་བཟང་། དེ་ལྟར་བྱ། འདི་ནི་རེ་བ་ཆུང་ཆུང་ཙམ་ཞིག་རེད། མོ་ཁྲིད་ནས་
སོང་དང་།”
ངེད་གཉིས། དགའ་སྤྲོ་ལྡན་ནམ། ཆེས་ཆ་ཚང་ལྡན་པའི་ཚིག་མཛོད་ཆེན་མོའི་ནང་
དུའང་། ཁྱོད་ཀྱིས་དགའ་སྤྲོ་དེའི་རྣམ་པ་མཚོན་ནུས་པའི་མིང་ཚིག་གང་ཡང་རྙེད་མ་
46དབྱིན་སྒོར་ཁྲི་བརྒྱ་ཤོག་མ།
ཐུབ། ཉིན་འགའ་འགོར་རྗེས། ལོན་ཏོན་པས་ང་རང་གིས་ཤོག་སྒོར་དེ་ཇི་ལྟར་ཁྱེར་ནས་ཟླ་
གཅིག་གི་ནང་མྱོང་བརྒྱུད་བྱས་པའི་གློ་བུར་ཐུག་འཕྲད་དེ་དག་ཇི་ལྟར་མཇུག་བསྡུས་པའི་
བརྒྱུད་རིམ་ཡོངས་སུ་ཤེས་སྐབས། ཁོ་ཚོས་དོན་འདི་སྲང་ལམ་གྱི་གླེང་བརྗོད་ཅིག་ཏུ་བརྩི་
བ་ཡིན་ནམ། དོན་འདིའི་ཆེད་དུ་ཡིད་སེམས་དགའ་བ་ཡིན། ངས་འདི་ལྟར་སྨྲ་འོས།
ང་ཡི་པའོ་ཆི་ཡ་ཡི་ཨ་ཕས་གཞན་ཕན་ལ་དགའ་ཞིང་གཞན་པའི་དོན་བཟང་འགྲུབ་
ཐབས་བྱེད་པའི་ཤོག་སྒོར་དེ་དབྱིན་ཀི་ལན་དངུལ་ཁང་ལ་སྤྲད་ནས། དེ་ལག་དངུལ་དུ་
བརྗེས་པ་ཡིན། དེའི་རྗེས་དངུལ་ཁང་གིས་ཐོ་ཁོངས་ནས་བསུབས་པ་མ་ཟད། དེ་ལེགས་
སྐྱེས་ཤིག་གི་ཚུལ་དུ་ཁོ་ལ་ཕུལ་བ་ཡིན་ལ། ང་ཚོའི་གཉེན་སྟོན་སྐབས་སུ་ཁོས་དེ་ཡང་
ངེད་གཉིས་ལ་བྱིན་པ་ཡིན། དེའི་རྗེས་ང་ཚོས་དེ་ལ་ཤེལ་སྒོ་མཐའ་ཤིང་ཅན་ཞིག་སྒྲིག་
སྦྱོར་བྱས་ཏེ། ཡུན་རིང་པོར་ངེད་ཁྱིམ་གྱི་ཆེས་མཆོག་གྱུར་གྱི་གནས་སུ་བཤམས་ཡོད།
རྒྱུ་མཚན་དེས་ང་ལ་ང་ཡི་པའོ་ཆི་ཡ་གནང་བས་ཡིན། གལ་ཏེ་དེ་མིན་ན། ང་ནི་དང་ཐོག་
ལོན་ཏོན་ནས་མི་འདུག་ཅིང་། ཐ་ན། གཞུང་ཚབ་པའི་ཁྱིམ་དུའང་མི་འགྲོ་བས། མོ་དང་
ངོ་ཡང་འཕྲད་མི་སྲིད། དེའི་རྐྱེན་གྱིས། ངས་ནམ་རྒྱུན་འདི་ལྟར་གླེང་བ་ཡིན་ཏེ། “རེད་
ཡ། དེ་ནི་དབྱིན་སྒོར་ཁྲི་བརྒྱ་ཤོག་མ་གཅིག་པུ་དེ་ཡིན། དེ་ནོར་མེད་པ་རེད། འོན་ཀྱང་
བཀྲམས་པ་ནས་བཟུང་། དེ་ཁྱོན་བསྡོམས་ཐེངས་གཅིག་ལ་དངོས་པོ་ཉོ་སྤྱད་བྱས་པ་ཡིན།
རྗེས་སོར་ཁྱོད་ཀྱིས་ཧ་ལམ་དངོས་པོ་དེའི་བཅུ་ཆའི་གཅིག་གི་རིན་གོང་བཀོལ་ནས་དེ་
ཕྱིར་ཉོས་པ་རེད།'
47
1893ལོར།འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྐམས་ཤ་འབོར་ཆེན་གྱི་གན་རྒྱའི་དོན་དངོས།
དེ་དང་ང་ཡི་འབྲེལ་བ་ནི་ཅི་འདྲའི་བཤད་རིན་མེད་པ་ཞིག་ཡིན་ནའང་། ངས་ད་
དུང་ཉུང་བསྡུས་སྒོས་རྒྱལ་ཡོངས་ཀྱི་མི་རྣམས་ལ་དོན་དག་དེའི་ནང་མཐར་གཏུགས་
ན་གྲུབ་ཆ་ཅི་ཞིག་ཡོད་པ་འདི་ནས་གསལ་བཤད་བྱ་བར་འདོད། རྒྱུ་མཚན་ནི་དོན་དག་
འདིས་སྤྱི་དམངས་ལ་མཉམ་འཇོག་བྱེད་དགོས་པའི་གསལ་འདེབས་བྱས་མྱོང་ལ། གླིང་
ཆེན་ཆེན་པོ་གཉིས་ཀྱི་ཚགས་པར་ཚང་མས་པར་ངོས་མང་པོ་བེད་སྤྱད་ནས་དོན་དངོས་
འཁྱོག་བཤད་བྱས་པའི་སྙན་ཞུ་དང་ཐལ་དྲགས་པའི་འུད་སྒྲོག་གི་དཔྱད་གཏམ་བཀོད་མྱོང་
བས་ཡིན།
ངས་འདི་ནས་གསལ་བསྒྲགས་བྱ་རྒྱུ་ཞིག་ལ། གཤམ་གྱི་མཚམས་སྦྱོར་མདོར་བསྡུས་
ཀྱི་ནང་དུ། དོན་དག་ཚང་མ་ཀྲུང་དབྱང་སྲིད་གཞུང་གི་ཡིག་ཚགས་འཐུས་ཚང་དུ་བཀོལ་
ནས་རེ་རེ་བཞིན་ར་སྤྲོད་གནང་ཆོག་པ་ཡིན—བཀྲ་མི་ཤིས་པའི་དོན་དག་དེ་འདི་ལྟར་
བསླངས་པ་ཡིན་ཏེ།
ཧ་ལམ་གཅིག་བརྒྱད་རེ་གཅིག་ལོའི་ཟླ་བཅུ་པའི་ཚེས་བཅུ་ཉིན། ཞིན་ཙེ་ཞི་ཁུལ་
ཞི་མེང་རྫོང་ལུའུ་ཐི་ཏན་ཁུལ་གྱི་ཚེ་འདས་ཡའེ་ཧན-ཝེ་ཨེར་ཞུན•མའེ་ཁེང་ཆི་དང་
ཀྲུང་དབྱང་སྲིད་གཞུང་གཉིས་ནས་གན་རྒྱ་བཞག་སྟེ། སྤྱིའི་གྲངས་ཟོ་བ་སུམ་ཅུ་སོ་
དྲུག་ཡིན་པའི་སྐམས་ཤ་དེ་དམག་དཔོན་ཞའེ་ཨེར་མན་ལ་མཁོ་སྤྲོད་བྱ་རྒྱུར་གན་རྒྱ་
48བཞག་པ་ཡིན།[1]
དབྱིན་སྒོར་ཁྲི་བརྒྱ་ཤོག་མ།
ཅི་འདྲའི་ཉོ་ཚོང་ལེགས་པོ་ཞིག་རེད་ཨང་།
ཁོས་སྐམས་ཤ་ཁྱེར་ནས་ཞའེ་ཨེར་མན་བཙལ་དུ་སོང་མོད། ཁོ་རང་ཧྭ་ཧྲིན་ཏུན་དུ་
སླེབས་པ་ན། ཞའེ་ཨེར་མན་སྔར་ནས་མ་ན་ས་སི་ལ་བུད་སོང་། དེ་ནས་ཁོས་ཡང་བསྐྱར་
སྐམས་ཤ་བརྩིགས་ཏེ། རྗེས་དེད་ནས་ས་དེར་འབྱོར་མོད། དེ་རུ་འབྱོར་འཕྱི་སོང་བས། ཁོས་
ཡང་བསྐྱར་ཞའེ་ཨེར་མན་གྱི་རྗེས་བསྙེགས་ནས་ན་ཧྲི་ཝེ་ཨེར་ལ་སོང་། དེའི་རྗེས་ན་
ཧྲི་ཝེ་ཨེར་ནས་ཁྲ་ཐ་ནུའུ་ཅ་ལ་སོང་བ་དང་། སླར་ཡང་ཁྲ་ཐ་ནུའུ་ཨེར་ནས་ཡ་ཐི་ལན་
ཏ་ལ་སོང——ཡིན་ནའང་། ཁོས་མགོ་མཇུག་བར་རྗེས་མ་ཆོད་པ་རེད། ཁོ་རང་གིས་ཡ་
ཐི་ལན་ཏ་ནས་ཡང་བསྐྱར་ལམ་ཆས་གྲ་བསྒྲིགས་བྱས་ནས་སོང་སྟེ། ཞའེ་ཨེར་མན་གྱི་
ལམ་ཐིག་དམ་པོར་དེད་ནས་དྲང་མོར་མཚོ་འགྲམ་དུ་སླེབས། ཐེངས་འདིར་ཁོ་རང་ཡང་
བསྐྱར་ཉིན་འགའི་འཕྱི་སོང་བ་རེད། འོན་ཀྱང་། གོ་ཐོས་ལྟར་ན་ཞའེ་ཨེར་མན “ཀུའེ་ཀོ་
མཁར” རྟགས་ཅན་ལ་བསྡད་དེ་གནས་མཆོག་འགྲུལ་བཞུད་བྱས་སོང་ཟེར་བར། ཁོ་རང་
པེ་ལུའུ་ཐི་ཡི་ཕྱོགས་སུ་བསྐྱོད་པའི་གྲུ་གཟིངས་ཤིག་ཏུ་བསྡད་ནས། སྔོན་མའི་གྲུ་གཟིངས་
ལས་བརྒལ་རྩིས་བྱས། ཁོས་སྐམས་ཤ་ཁྱེར་ནས་ཇེ་རུ་ས་ལེམ་དུ་ཐོན་སྐབས། ཁོས་ཞའེ་
ཨེར་མན “ཀུའེ་ཀོ་མཁར” རྟགས་ཅན་དུ་བསྡད་ནས་སོང་མེད་པར་རྩྭ་ཐང་ཆེན་པོར་
བསྐྱོད་དེ་ཡ་ཧུ་དཱ་པའི་མི་ལ་དམག་འཁྲུག་རྒྱག་ཏུ་སོང་བ་ཤེས། ཁོ་རང་ཕྱིར་ཨ་མེ་རི་ཁར་
འབྱོར་ནས་ལུའོ་ཅི་རི་བོར་དཔུང་འཇུག་བྱས། རྩྭ་ཐང་ཆེན་པོའི་སྟེང་དཀའ་ངལ་ཁྲི་ཕྲག་
མྱངས་ནས་ཉིན་དྲུག་ཅུ་རེ་བརྒྱད་འདས། ཞའེ་ཨེར་མན་གྱི་དམག་སྒར་དང་བར་ཐག་
[1] ཝེ་ལེན•ཐི་ཁོ་མུའུ་སེ•ཞའེ་ཨེར་མན(1820—1891)ནི། ཨ་རིའི་སྐམ་དམག་གི་དམག་སྤྱི་ཡིན།
1864ལོར་ཁྲ་ཐ་ནོའུ་ཅ་ནས་ལམ་ལ་ཆས་ཏེ། མིང་གྲགས་ཅན་གྱི “རྒྱང་བསྐྱོད” ཐེངས་ཤིག་བྱས་
ནས། ལམ་བར་དུ་ཡ་ཧུ་དཱ་པའི་མི་དང་དྲག་འཐབ་བྱས་མཐར། ཡ་ཐི་ལན་ཏ་རུ་སླེབས་རྗེས་ཡང་
བསྐྱར “རྒྱ་མཚོའི་ནང་དཔུང་འཇུག” བྱས་ཏེ། ནན་ཁཱ་ལའོ་ལེ་ན་སོགས་ས་ཁུལ་བརྒྱུད་པ་ཞིག་ཡིན།
49འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དབྱིན་ལི་བཞི་ལས་མེད་པའི་སར་ཡ་ཧུ་དཱ་པའི་མི་ཡིས་ཁོ་རང་ལ་དམག་འཐབ་སྟ་རེ་
བཀོལ་ནས་མགོ་སྐོགས་བཤུས་ཤིང་། སྐམས་ཤའང་ཡ་ཧུ་དཱ་པའི་མི་ཡིས་འཕྲོག་སོང་བ་
རེད། ཁོ་ཚོས་ཕལ་ཆེར་སྐམས་ཤ་ཡོད་ཚད་འཕྲོགས་ནས། དེའི་ནང་གི་ཤ་ཟོ་བ་གང་མ་
གཏོགས་ལྷག་མེད། ཞའེ་ཨེར་མན་གྱི་དམག་དཔུང་གིས་སྐམས་ཤ་ཟོ་བ་གང་དེ་ལ་ལམ་
བཀག་བྱས་རྐྱེན། དཔའ་ངར་ལྡན་པའི་མཚོ་སྐྱོད་མཁན་རང་ཉིད་རང་སྲོག་བློས་བཏང་
བྱུང་ནའང་། སྔར་བཞིན་ཁོའི་གན་རྒྱའི་ཆ་ཤས་ཤིག་ལག་བསྟར་བྱས་ཐུབ་སོང་བ་རེད།
ཉིན་ཐོའི་རྣམ་པ་ལྟར་བྲིས་པའི་ཁ་ཆེམས་ཡི་གེ་ཞིག་གི་ནང་དུ། ཁོས་གན་རྒྱ་དེ་ཁོ་རང་གི་
བུ་པ་སེ་ལུའོ་མིའུ‘w•ལ་བརྒྱུད་སྤྲོད་བྱས་ཡོད་ཅེས་བྲིས་འདུག
པ་སེ་ལུའོ་མིའུ•W•ཡིས་
གཤམ་གྱི་རྩིས་ཐོ་འདི་བྲིས་རྗེས། མི་འགྱངས་པར་ཚེ་ལས་འདས་སོང་།
ཨ་མེ་རི་ཁའི་རྒྱལ་ཚོགས་སྲིད་གཞུང་ལ་སྤྲིངས་དོན།
གཤམ་གསལ་ནི་རྩིས་ཐོ་ལྟར་སྐྱིན་ཚབ་སྤྲོད་འོས་པའི་ཞིན་ཙེ་ཞི་ཁུལ་གྱི་ཚེ་འདས་ཡའེ་
ཧན•ཝེ་ཨེར་ཞུན•མེ་ཁེང་ཆི་ཡི་འགྲོ་གྲོན་སྣ་ཚོགས་ཡིན་ཏེ།
ཞའེ་ཨེར་མན་དམག་དཔོན་གྱིས་མངགས་ཉོ་བྱས་པའི་སྐམས་ཤ་ཟོ་ཆེན30ཡིན།
ཟོ་བ་རེའི་ཉོས་རིན་སྒོར100ཡིན་ལ། ཁྱོན་སྒོར3,000ཡིན།
འགྲུལ་བཞུད་གླ་དང་སྐྱེལ་འདྲེན་དངུལ། ཁྱོན་སྒོར14,000ཡིན།
ཁྱོན་སྡོམ་སྒོར17,000ཡིན།
སྒོར་ལེན་མཁན་ནི
ཁོ་རང་ཚེ་ལས་འདས་ཟིན་ནའང་། མ་འདས་སྔོན་གན་རྒྱ་དེ་ཝེ་ལེན·J•མ་ཏེན་ལ་
སྤྲད་ཡོད། མ་ཏེན་གྱིས་རྩིས་ཐོའི་སྒོར་མོ་ཕྱིར་བསྡུ་ཐབས་མ་རེག་ནའང་། དོན་འདི་ད་དུང་
ལེགས་སྒྲུབ་མ་བྱས་སྔོན་དུ། རང་ཉིད་སྔར་ནས་ལྔ་ལམ་དུ་བཞུད་སོང་བ་ཡིན། ཁོས་གན་
རྒྱ་པཱ་ཁོ•J•ཨེ་ལུན་ལ་བཞག་ནས། ཨེ་ལུན་གྱིས་ཀྱང་རྩིས་ཐོའི་སྒོར་མོ་དེ་བསྡུ་རྩིས་བྱས་པ་
50དབྱིན་སྒོར་ཁྲི་བརྒྱ་ཤོག་མ།
ཡིན། ཁོ་རང་སྒོར་མོ་ལག་སོན་འབྱུང་རག་བར་གསོན་མ་ཐུབ་པ་རེད། ཁོས་གན་རྒྱ་ཨན་
སེང•G•ལུའོ་ཅེ་སི་ལ་སྤྲད་དེ། ལུའོ་ཅེ་སི་ཡིས་ཀྱང་སྒོར་མོ་དེ་ཕྱིར་བསྡུ་བའི་རེ་བ་བཅངས་
ནས་ཁོས་རིམ་པ་རེ་རེ་བཞིན་རེ་ཞུ་ཡི་གེ་ཕུལ་ནས། སྔར་ནས་རྩིས་བཤེར་དཔོན་པོ་དགུ་
བའི་གཞུང་ལས་ཁང་ལ་ཉེ་བའི་སྐབས་ཡིན། འོན་ཀྱང་སྐབས་དེར་བྱ་དངོས་ཡོད་རྒུར་འདྲ་
མཉམ་ཡིན་པའི་འཆི་བདག་གིས་ནི་སྔོན་ལ་འབོད་བརྡ་ཙམ་ཡང་མ་བརྒྱུད་པར་གློ་བུར་
སླེབས་བྱུང་བས། ཁོ་རང་ཁྱེར་སོང་བ་རེད། ཁོས་འཛིན་ཤོག་དེ་ཁང་ཉེ་ཏི་ཀོ་ཁུལ་གྱི་མིང་ལ་
ཝུན་ཀྲན་སི·ཧོ་ཕུའུ་ཅིན་སི་ཟེར་བའི་ཤ་ཉེ་ཞིག་ལ་བཞག་ནས། ཧོ་ཕུའུ་ཅིན་སི་དེའི་རྗེས་
སུ་གཟའ་འཁོར་བཞི་དང་ཉིན་གཉིས་ལ་མ་གཏོགས་གསོན་མ་ཐུབ། དེས་ཆེས་མྱུར་བའི་
ཟིན་ཐོ་བསྐྲུན་བྱུང་། རྒྱུ་མཚན་ནི་ཁོ་རང་དེའི་སྐབས་སུ་ཨེན་ཙམ་མིན་ན་སྔར་ནས་རྩིས་
བཤེར་དཔོན་པོ་བཅུ་གཉིས་པའི་གོ་གནས་རེག་ཐུབ་པས་ཡིན། ཁོས་ཁ་ཆེམས་སྟེང་གན་རྒྱ་
དེ་མཚང་མིང་ལ “འོ—སྤྲོ་བ་འཚོལ་རོགས” ཞེས་པའི་ཡའེ་ཧན་ཞུན་གྱི་ཨ་ཞང་ཞིག་
ལ་སྤྲོད་རྒྱུ་བྱས་འདུག འོན་ཀྱང་ཨ་ཞང་འདི་དགའ་བདེ་འཚོལ་བར་དགའ་བས། དོན་
དེར་སེམས་ཁུར་བྱ་མ་ཐུབ། ཁོ་རང་འདས་ཁར་བཤད་པའི་སྐད་ཆ་ནི། “ངའི་ཆེད་དུ་མ་ངུ་
ཨང —ང་ནི་འགྲོ་འདོད་པ་ཞིག་ཡིན།” དེ་ནས་ཁོ་རང་དངོས་གནས་བུད་སོང་། སྙིང་
རྗེ་འོས་པའི་མི་འདིར་ལྟོས་དང་། དེའི་རྗེས་གན་རྒྱ་དེ་རྒྱུད་འཛིན་བྱེད་པའི་མི་བདུན་ལྷག་
ཡོད་མོད། ཁོ་ཚོ་རེ་རེ་བཞིན་ཚེ་ལས་འདས་སོང་བ་རེད། དེའི་རྐྱེན་གྱིས་མཐའ་མཇུག་ངའི་
ལག་ཏུ་འབྱོར་བ་ཡིན། དེ་ནི་དབྱིན་ཏི་ཨན་ན་ཁུལ་གྱི་མིང་ལ་ཧ་པོ་ཏེ(པི་ལི་ཧིན·ཧ་པོ་ཏེ)
ཟེར་བའི་ཤ་ཉེ་ཞིག་གིས་ངའི་ལག་ལ་སྤྲད་པ་ཡིན། མི་འདི་དུས་ཡུན་རིང་པོའི་ནང་ང་ལ་
སྡང་སེམས་ཆེན་པོ་སྐྱེས་ཡོད་པ་ཞིག་ཡིན། འོན་ཀྱང་། སྲོག་དབུགས་ཆད་ལ་ཁད་ཀྱི་དུས་
སུ། ང་རང་བོས་བྱུང་། ངའི་འདས་དོན་ཡོད་ཚད་ལ་གུ་ཡངས་བཏང་ནས་མཆི་མ་འ
་མ་འདོན་
ཞོར་གན་རྒྱ་དེ་ང་ལ་སྤྲད་པ་ཡིན།
51འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གོང་གསལ་ནི་ངས་ཤུལ་བཞག་རྒྱུ་རྫས་འདི་རྒྱུད་འཛིན་མ་བྱས་སྔོན་གྱི་ལོ་རྒྱུས་ཚན་
་་ཞིབ་ཆ་དག་ཐད་
པ་ཞིག་ཡིན། ད་ལྟ་ངས་མི་རང་ཉིད་དང་དོན་འདིའི་བར་གྱི་འབྲེལ་ཡོད་ཞིབ་ཆ་
ཀར་རྒྱལ་ཡོངས་ཀྱི་མི་ལ་རེ་རེ་བཞིན་རྩིས་སྤྲོད་རྒྱག་རྒྱུ་ཡིན། ངས་སྐམས་ཤའི་གན་རྒྱ་
དང་འགྲུལ་གླ། སྐྱེལ་འདྲེན་གླ་ཆའི་རྩིས་ཐོ་སོགས་བཟུང་ནས་ཨ་མེ་རི་ཁའི་རྒྱལ་ཁབ་
ཙུང་ཐུང་མཇལ་དུ་སོང་བ་ཡིན།
ཁོས་བཤད་རྒྱུར། “ཅི་རེད། སྐུ་ཞབས། ངས་ཁྱོད་ལ་སྲི་ཞུ་བསྒྲུབ་དགོས་པའི་དོན་ཅི་
ཞིག་ཡོད་དམ།”
ངས་ཁོ་ལ། “སྐུ་ངོ་། ཕལ་ཆེར་གཅིག་བརྒྱད་རེ་གཅིག་ལོའི་ཟླ་བཅུ་པའི་ཚེས་བཅུ་
ཉིན། ཞིན་ཙེ་ཞི་ཁུལ་གྱི་ཞི་མེང་རྫོང་ལུའུ་ཐི་ཏན་ཁུལ་གྱི་ཚེ་འདས་ཡའེ་ཧན·ཝེ་ཨེར་
ཞུན•མའེ་ཁེང་ཆི་དང་ཀྲུང་དབྱང་སྲིད་གཞུང་བར་བཞག་པའི་གན་རྒྱ་ཞིག་ཡོད་དེ། སྤྱིའི་
གྲངས་ཀ་ཟོ་བ་སུམ་ཅུ་ཡིན་པའི་སྐམས་ཤ་ཞིག་ཞའེ་ཨེར་མན་དམག་དཔོན་ལ་འདོན་སྤྲོད་
དགོས་པའི་གྲོས་གཞི་ཞིག་ཡོད…………” ཅེས་སྨྲས་པ་ན།
ཁོས་ཉན་ནས་མཚམས་དེར་ཐོན་དུས་ང་བཀག་བྱུང་། ང་རང་ཁོའི་ས་དེ་ནས་ཕར་
སོང་ཟེར——རྣམ་འགྱུར་ཞི་འཇམ་ཡིན། འོན་ཀྱང་སེམས་ཐག་གཙང་བཅད་ཀྱང་ཡིན།
ཉིན་གཉིས་པར། ང་སོང་ནས་རྒྱལ་དོན་མགོ་འཛིན་པར་མཇལ་བ་ཡིན།
ཁོ་ན་རེ། སྐུ་ཞབས “དོན་ཅི་ཞིག་ཡོད་དམ།”
66
པའི་ཚེས་བཅུ་ཉིན། ཞིན་ཙེ་ཞི་ཁུལ་གྱི་ཞི་མེང་རྫོང་ལུའུ་ཐི་ཏན་ཁུལ་གྱི་ཚེ་འདས་ཡའེ་
ཧན•ཝེ་ཨེར་ཞུན•མའེ་ཁེང་ཆི་དང་ཀྲུང་དབྱང་སྲིད་གཞུང་བར་བཞག་པའི་གན་རྒྱ་ཞིག་
ཡོད་དེ། སྤྱིའི་གྲངས་ཀ་ཟོ་བ་སུམ་ཅུ་ཡིན་པའི་སྐམས་ཤ་ཞིག་ཞའེ་ཨེར་མན་དམག་དཔོན་
[1] ལེ་ཚན་འདིར་དཔོན་གནས་དང་སྡེ་ཁག་བར་གྱི་ཀྱལ་ཀའི་འབོད་སྟངས་ཡིན།
52དབྱིན་སྒོར་ཁྲི་བརྒྱ་ཤོག་མ།
པ་འདོན་སྤྲོད་དགོས་པའི་གྲོས་ཐག…………… ”
“ཆོག་གི སྐུ་ཞབས—ཆོག་གི སྡེ་ཁག་འདིས་ཁྱོད་ཀྱི་སྐམས་ཤའི་གན་རྒྱ་ལ་དོ་
བདག་མི་བྱེད" ཅེས་བཤད།
ཁོས་ང་རང་སྒོ་ཕྱིར་ཕུད། ངས་དོན་འདིར་ཕྱོགས་ཡོངས་ནས་འདང་ཞིག་བརྒྱབ་པ་
ཡིན། ཆེས་མཇུག་མཐའི་ཉིན་གཉིས་པར། ང་སོང་ནས་མཚོ་དམག་གི་པུའུ་ཀྲང་ལ་མཇལ་
བ་ཡིན་ཏེ། ཁོས་བཤད་རྒྱུར། “སྐད་ཆ་ཡོད་ན་མྱུར་དུ་ཤོད་དང་། སྐུ་ཞབས། ང་ལ་བསྒུག་ཏུ་
མ་འཇུག་རོགས།”
ངས་ཁོ་ལ། “རྒྱལ་སྲས་མཆོག ཕལ་ཆེར་གཅིག་བརྒྱད་རེ་གཅིག་ལོའི་ཟླ་བཅུ་
པའི་ཚེས་བཅུ་ཉིན། ཞིན་ཙེ་ཞི་ཁུལ་གྱི་ཞི་མེང་རྫོང་ལུའུ་ཐི་ཏན་ཁུལ་གྱི་ཚེ་འདས་ཡའེ་
ཧན-ཝེ་ཨེར་ཞུན•མའེ་ཁེང་ཆི་དང་ཀྲུང་དབྱང་སྲིད་གཞུང་བར་བཞག་པའི་གན་རྒྱ་ཞིག་
ཡོད་དེ། སྤྱིའི་གྲངས་ཀ་ཟོ་བ་སུམ་ཅུ་ཡིན་པའི་སྐམས་ཤ་ཞིག་ཞའེ་ཨེར་མན་དམག་དཔོན་
ལ་འདོན་སྤྲོད་དགོས་པའི་གྲོས་ཐག………………’
དེ་མིན་ནམ། ངས་མཚམས་འདིར་མ་གཏོགས་བཤད་མ་ཐུབ་པ་ཡིན། ཁོས་ཀྱང་ཞའེ་
ཨེར་མན་དམག་དཔོན་ལ་སྐམས་ཤའི་གན་རྒྱ་བཞག་པར་དོ་ཁུར་མི་བྱེད། ངའི་སེམས་
ནས་འདི་ལྟར་བསམ་སྟེ། སྲིད་གཞུང་འདི་ལ་ལྟོས་དང་ཡ་མཚན་ཞིག་རེད་ཡ། དེ་ནི་སྐམས་
ཤའི་རིན་སྒོར་མི་སྤྲོད་པར་འདྲ་བ་རེད། ཉིན་གཉིས་པར། ང་ཡང་བསྐྱར་སོང་ནས་ནང་
སྲིད་པུའུ་ཀྲང་ལ་མཇལ་བ་ཡིན།
ངས་ཁོ་ལ། “རྒྱལ་སྲས་མཆོག ཕལ་ཆེར་གཅིག་བརྒྱད་རེ་གཅིག་ལོའི་ཟླ་བཅུ་པའི་
ཚེས་བཅུ་ཉིན.…………”
“ཆོག་གི སྐུ་ཞབས། ངས་སྔོན་ཆད་ཁྱེད་རང་གོ་ཐོས་བྱུང་མྱོང་ཡོད། སོང་ཞིག
མགྱོགས་མྱུར་གྱིས་ཁྱོད་ཀྱི་སྐྱུག་བྲོ་བའི་གན་རྒྱ་དེ་ཁྱེར་ནས་འདི་དང་ཁ་གྱེས་པར་
53འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གྱིས། ནང་སྲིད་པུའུ་ཡིས་གཏན་ནས་སྐམ་དམག་གི་བཟའ་ཆས་ལ་དོ་ཁུར་མི་བྱེད་པ་
ཡིན” ཞེས་སྨྲས་པ་ན།
ང་དེ་ནས་ཁ་གྱེས་པ་ཡིན། འོན་ཀྱང་དེ་ལྟར་ང་ལ་ཁོང་ཁྲོ་སྐྱེས་བྱུང་། ངས་ཅིག་བཤད།
ངས་ཁོ་ཚོར་སུན་པོ་བཟོས་ནས་བདེ་སྣང་མི་སྟེར། ངས་གནས་ལུགས་མི་བཤད་པའི་སྲིད་
གཞུང་གི་སྡེ་ཁག་སོ་སོར་རྙོག་དྲ་བསླངས་ནས། གན་རྒྱའི་འབྲེལ་ཡོད་ཀྱི་དོན་དག་ཐག་
གཅོད་རག་བར་མཚམས་མི་འཇོག ཡང་མིན་ན་ངས་རྩིས་ཐོའི་སྒོར་འདི་ཡོངས་རྫོགས་
བསྡུ་ཐུབ་པ་དང་། ཡང་མིན་ན་ང་རང་ཉིད་ཉལ་སར་ལྷུང་འགྲོ། སྔོན་ཆད་ཀྱི་མི་ལ་ལས་
འབྲེལ་གཏུག་བྱེད་སྐབས་ཉལ་སར་ལྷུང་བ་ནང་བཞིན་མཚམས་མི་འཇོག་པ་ཡིན། དེའི་
རྗེས་ངས་སྦྲགས་སྲིད་པུའུ་ཀྲང་ལ་ཕར་རྒོལ་བྱས་པ་དང་། ཞིང་ལས་པུའུ་ཡི་མཐའ་སྐོར།
ངས་ཀྲུང་དབྱི་ཡོན་གྱི་མགོ་གཙོ་ལ་འཇབ་སྒུག་བཅས་བྱས་པ་ཡིན། ཁོ་ཚོ་ཚང་མས་སྐམ་
དམག་གི་སྐམས་ཤའི་གན་རྒྱར་དོ་བདག་མི་བྱེད་པ་རེད། དེ་ནས་ཆེད་ཁེ་ཅུའུ་ལ་དཔུང་
འཇུག་བྱས་པ་ཡིན།
ངས་འདི་ལྟར་བཤད། “བཀུར་འོས་པའི་སྐུ་ཞབས་མཆོག ཕལ་ཆེར..…..…”
“གནའ་ཤི་བོ། ཁྱོད་ཀྱིས་མཇུག་མཐར་མེས་བསྲེགས་མི་ཚར་བའི་སྐམས་ཤའི་གན་
རྒྱ་དེ་འདི་རུ་ཁྱེར་ནས་ཐོན་བྱུང་། ང་ཚོས་རྩ་བ་ནས་སྐམ་དམག་གིས་བཞག་པའི་སྐམས་
ཤའི་གན་རྒྱ་ལ་དོ་བདག་མི་བྱེད” ཅེས་བཤད་པ་ན། ངས་ཁོ་ཚོར “འོ། དེ་ལ་གཏན་ནས་
འབྲེལ་བ་མེད—འོན་ཀྱང་། ནམ་ཡིན་ཡང་མི་ཞིག་ཕྱིར་བུད་ནས་སྒོར་མོ་འདིའི་སྐྱིན་
ཚབ་སྤྲོད་དགོས་རྒྱུ་རེད་ཡ། ཡང་ཅིག་བཤད་ན། ཁྱོད་ཚོས་ད་ལྟ་ནས་སྐྱིན་ཚབ་སྤྲོད་དགོས།
དེ་མིན་ངས་ཆེད་ཁེ་ཅུའུ་འདི་གཞུང་བཞེས་གཏོང་རྒྱུ་ཡིན་ལ། དེའི་ནང་གི་དངོས་པོ་ཡོད་
ཚད་ཀྱང་ནང་དུ་གཏོགས་པ་ཡིན།”
“འོན་ཀྱང་། སྙིང་ཉེ་བའི་སྐུ་ཞབ......-་
54དབྱིན་སྒོར་ཁྲི་བརྒྱ་ཤོག་མ།
“གང་ལྟར་ཀྱང་། སྐུ་ཞབས། ངས་བལྟས་ན་ཆེད་ཁེ་ཅུའུ་ཡིས་ངེས་པར་དུ་སྐམས་
ཤའི་དོན་དག་འདི་ལ་འགན་འཁུར་དགོས་སྙམ། ཡང་གཅིག་བཤད་ན། འགན་ཁུར་ཡང་
ཆོག མ་ཁུར་ཡང་ཆོག ཆེད་ཁེ་ཅུའུ་ཡིས་རྩིས་ཐོའི་སྒོར་མོ་འདི་ངེས་པར་སྤྲོད་དགོས།”
འདི་ནས་ཡང་བསྐྱར་དོན་དག་དེའི་གནས་ཚུལ་ཞིབ་ཕྲ་གླེང་དགོས་དོན་མེད།
མཇུག་འབྲས་ནི་ཕྱོགས་གཉིས་ཀས་འཁུར་དགོས། ཆེད་ཁེ་ཅུའུ་རྣམ་པར་རྒྱལ་སོང་། འོན་
ཀྱང་ངས་ང་རང་ལ་ཕན་ཁེ་ཡོད་པའི་དོན་ཞིག་རྟོགས་བྱུང་། ཁོ་ཚོས་ང་ལ་བཤད་རྒྱུར།
ནོར་སྲིད་ཅུའུ་ནི་ད་གཟོད་ང་རང་འགྲོ་དགོས་སའི་ལས་ཁུངས་རེད། དེ་ནས་ང་དེར་སོང་
ནས་ངས་ཆུ་ཚོད་གཉིས་དང་ཕྱེད་ཀར་བསྒུགས་རྗེས། ཁོ་ཚོས་ང་ནང་དུ་བོས་ཏེ་ནོར་སྲིད་
བློན་ཆེན་དང་པོར་མཇལ་དུ་བཅུག
ངས་ཁོ་ལ། “ཆེས་མཆོག་གྱུར་དང་། གཟི་ཉམས་ཅན། གུས་བཀུར་འོས་པའི་སྐུ་ངོ་།
ཕལ་ཆེར་གཅིག་བརྒྱད་རེ་གཅིག་ལོའི་ཟླ་བཅུ་པའི་ཚེས་བཅུ་ཉིན། ཡའེ་ཧན·ཝེ་ཨེར་
ཞུན•མའེ་ཁེང..…..…”
“ཆོག་གི ཆོག་གི སྐུ་ཞབས། ཁྱེད་ཀྱི་དོན་དེ་ངས་སྔ་མོ་ནས་གོ་མྱོང་བ་ཡིན། ཁྱེད་
རང་སོང་ནས་ནོར་སྲིད་པུའུ་ཡི་རྩིས་བཤེར་དཔོན་དང་པོ་ཚོལ་ཅིག”
ང་རང་སོང་ནས་རྩིས་བཤེར་དཔོན་དང་པོར་མཇལ། ཁོས་ང་རང་རྩིས་བཤེར་དཔོན་
གཉིས་པའི་སར་མངགས་བྱུང་། རྩིས་བཤེར་དཔོན་གཉིས་པས་རྩིས་བཤེར་དཔོན་གསུམ་
པའི་སར་མངགས། རྩིས་བཤེར་དཔོན་གསུམ་པས་སྐམས་ཤ་བསྙལ་མའི་ཙུའུ་ཡི་རྩིས་ཁྲ་
ཞིབ་བཤེར་པ་དང་པོའི་སར་མངགས། མི་འདིས་མགོ་བརྩམས་ཏེ་ད་གཟོད་ནན་ཏན་གྱིས་
བྱ་བ་སྒྲུབ་པ་དང་ཅུང་འདྲ་བ་རེད། ཁོས་ཁོ་རང་གི་རྩིས་དེབ་དང་ཡིག་ཚགས་སུ་ཉར་མེད་
པའི་ཡིག་ཆ་ཡོད་ཚད་ལ་ཞིབ་ལྟ་ཞིག་བྱས། འོན་ཀྱང་སྐམས་ཤའི་གན་རྒྱའི་མ་ཡིག་མ་
རྙེད་པ་རེད། ང་སྐམས་ཤ་བསྙལ་མའི་ཙུའུ་ཡི་རྩིས་ཁྲ་ཞིབ་བཤེར་གཉིས་པ་བཙལ་དུ་སོང་
55འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བ་ཡིན། ཁོས་ཁོ་རང་གི་རྩིས་དེབ་དང་ཡིག་ཚགས་སུ་ཉར་མེད་པའི་ཡིག་ཆ་ལ་ཞིབ་ལྟ་
བྱས་མོད། མཇུག་འབྲས་ཅུང་ཙམ་ཡང་མ་རྙེད། འོན་ཀྱང་ང་རང་གི་སྤོབས་པ་དེ་དང་ལྷན་
དུ་མཐོར་འདེགས་ཐེབས་བྱུང་། གཟའ་འཁོར་དེའི་ནང་དུ། ང་ནི་མ་མཐའ་ཡང་ཙུའུ་དེ་
ཡི་རྩིས་ཁྲ་ཞིབ་བཤེར་པ་དྲུག་པའི་སར་སླེབས་པ་ཡིན། གཟའ་འཁོར་གཉིས་པའི་ནང་།
ང་ནི་བུ་ལོན་སྡུད་དབང་པུའུ་ཡོངས་སུ་སོང་ཚར་བ་ཡིན། གཟའ་འཁོར་གསུམ་པའི་
ནང་། ངས་ཡིག་ཚགས་ནོར་འཁྲུལ་གན་རྒྱ་པུའུ་ཡི་ནང་དུ་ཞིབ་བཤེར་གྱི་བྱ་བ་སྒྲུབ་མགོ་
བརྩམས་པ་ཡིན། དེ་རུ་བྱ་བ་བསྒྲུབས་ཚར་བ་མ་ཟད། རྩིས་ཐོ་ནོར་འཁྲུལ་པུའུ་ཡི་ནང་དུ་
རྟེན་གཞི་ཞིག་རྙེད་པ་རེད། ངས་ཉིན་གསུམ་གྱི་དུས་ཚོད་བཀོལ་ནས་དེ་རྩ་མེད་དུ་བཏང་
བ་ཡིན། ད་ལྟ་ང་རང་སོང་ཆོག་པའི་ས་ཆ་གཅིག་མ་གཏོགས་ལྷག་མེད། ང་སོང་ནས་རྫབ་
སུལ་སི་ཡི་སི་ཀྲང་ལ་བསྐོར་རྒོལ་བྱས། དེའི་ནང་དོན་ནི། ང་སོང་ནས་ཁོའི་བྱ་སྒྲུབ་མཁན་
ལ་བསྐོར་རྒོལ་བྱས་ཟེར་བ་ཡིན་རྒྱུ་མཚན་ནི་ཁོ་རང་ཉིད་མི་འདུག་པས་ཡིན། ལོ་
ན་གཞོན་ཞིང་བྱད་བཞིན་ལེགས་པའི་བུ་མོ་མཛེས་མ་བཅུ་དྲུག་གིས་ཁང་བའི་ནང་རྩིས་
ཐོ་འགོད་བཞིན་ཡོད་ལ། ལོ་ན་གཞོན་ཞིང་མཛེས་པའི་སྐྱེས་པ་བྱ་སྒྲུབ་མཁན་གྱིས་མོ་
ཚོ་ལ་སློབ་སྟོན་གནང་བཞིན་ཡོད། བུ་མོ་རྣམས་ཀྱིས་མགོ་བོ་གཡོ་བཞིན་དགོད་ལ། བྱ་
སྒྲུབ་མཁན་གྱིས་མོ་ཚོར་ཕྱོགས་ནས་འཛུམ་ཕྱུང་སྟེ། ཚང་མ་དགའ་དགའ་སྤྲོ་སྤྲོའི་ངང་།
གཉེན་སྒྲིག་གི་དུང་བརྡ་གྲག་པ་ཐོས་བྱུང་བ་དང་གཉིས་སུ་མ་མཆིས་སོ། །ཚགས་པར་
ལ་ལྟ་བཞིན་པའི་བྱ་སྒྲུབ་མཁན་གཉིས་གསུམ་གྱིས་ང་ལ་མིག་ཅེར་ནས་ཐེངས་གཉིས་
ཙམ་ལ་བལྟས་རྗེས། ཡང་མུ་མཐུད་དུ་ཚགས་པར་ལ་བལྟས་ནས། སུས་ཀྱང་ཁ་མི་གྲག་པ་
རེད། སྐམས་ཤ་བསྙལ་མ་ཅུའུ་ཡི་གཞུང་ལས་ཁང་དང་པོར་ཐོན་པའི་ཉིན་དེ་ནས་བཟུང་།
མཇུག་མཐར་རྩིས་ཐོ་ནོར་འཁྲུལ་པུའུ་ཡི་གཞུང་ལས་ཁང་ལས་ཕྱིར་བུད་རག་བར། ངས་
དེ་འདྲའི་ཉམས་མྱོང་མང་པོ་ཞིག་བསགས་ལ། ང་ནི་སྔར་ནས་རམ་འདེགས་པ་རིམ་པ་
56དབྱིན་སྒོར་ཁྲི་བརྒྱ་ཤོག་མ།
བཞི་ཅན་གྱི་བྱ་སྒྲུབ་མཁན་དཀྱུས་མའི་མྱུར་འཁྱུག་ལྡན་པའི་ལྟ་སྟངས་གོམས་ལོབས་སུ་
སོང་ཡོད་པ་རེད། དུས་འདི་རུ་ངས་སྔར་ནས་བྱང་ཚད་ཆ་ཚང་ཞིག་ལ་སྦྱོང་བརྡར་བྱས་
ནས་གྲུབ་ཡོད་དེ། གཞུང་ལས་ཁང་དུ་འཛུལ་བ་ནས་བཟུང་། བྱ་སྒྲུབ་མཁན་ཞིག་གིས་ང་
ལ་སྐད་ཆ་བཤད་བྱུང་བའི་བར་དུ། ང་རང་བྱ་ཕོ་བཞིན་ཁེར་འགྲེང་བྱས་ནས་སྡོད་ནུས་ལ།
ཆེས་མང་ནའང་རྣམ་པ་གཅིག་གཉིས་ཙམ་ལས་བརྗེ་མི་སྲིད་པ་ཡིན།
དེ་ནས། ང་དེ་རུ་འགྲེང་སྟེ། ཡུན་རིང་འགྲེང་ནས་རྣམ་པ་ཐེངས་བཞི་པར་བརྗེ་བའི་
བར་བསྡད་པ་ཡིན། དེ་ནས་ངས་ཚགས་པར་ལ་ལྟ་བཞིན་པའི་བྱ་སྒྲུབ་མཁན་ཞིག་ལ།
“མིང་གྲགས་ཆེ་བའི་མི་ངན། ཐུར་ཁེའི་རྒྱལ་པོ་གང་དུ་གནས་སམ།”
“ཁྱེད་ཀྱི་འདིའི་ནང་དོན་ཅི་ཡིན། སྐུ་ཞབས། ཁྱེད་ཀྱིས་སུ་བཤད་པ་ཡིན་ནམ། གལ་
ཏེ་ཁྱེད་ཀྱིས་བཤད་པ་ནི་ཅུའུ་ཀྲང་ཡིན་ན། ཁོ་རང་སྒོ་ཕྱིར་བུད་སོང་།”
“ཁོ་དེ་རིང་ལྟག་རྒྱབ་ཕོ་བྲང་དུ་བུད་སོང་བ་ཡིན་ནམ།”
ན་གཞོན་དེས་ང་ལ་མིག་འབུར་ཚུགས་སུ་ལྟ་ཙམ་བྱས་ཤིང་། དེ་ནས་མུ་མཐུད་དུ་
ཚགས་པར་ལ་བལྟས་འདུག འོན་ཀྱང་བྱ་སྒྲུབ་མཁན་དེ་ཚོའི་དེ་དག་ང་ལ་ཆ་རྒྱུས་ཡོད།
ཤེས་གསལ་ཡོད་པ་ནི། ཁོས་ཉིག་ཡོའི་སྦྲགས་དངོས་སྐོར་གཞན་ཞིག་སླེབས་རག་བར་
ཚགས་པར་ལ་བལྟས་ཚར་ན། ད་གཟོད་ངའི་དོན་དག་ལ་རེ་བཞག་ཡོད་པ་རེད། ད་ལྟ་ཁོ་
ལ་ཚགས་པར་ཐར་གཉིས་མ་གཏོགས་ལྷག་མེད། ཡང་ཅང་མ་འགོར་བར། ཁོས་ཚགས་
པར་ཐར་དེ་གཉིས་ལ་བལྟས་ཚར། དེར་མཐུད་ནས། གླལ་སྒྱིང་ཞིག་བྱེད་ཞོར། ང་ལ་དོན་
དག་ཅི་ཞིག་ཡོད་པ་དྲིས་བྱུང་།
66
""
མཚན་སྙན་དགུང་ན་འབར་བའི་གུས་འོས་ཀྱི་གླེན་ཕྲུག་ཧ་ལམ…… ”
“ཁྱེད་ནི་སྐམས་ཤའི་གན་རྒྱའི་ཆེད་འབྲེལ་གཏུག་བྱེད་བཞིན་པའི་མི་དེ་ཡིན་པ་
འདྲ། ཁྱེད་ཀྱི་འཛིན་བྱང་ང་ལ་སྟོན་དང་།”
57འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཁོས་འཛིན་བྱང་དེ་དག་ཕར་ཁྱེར་ནས། ཡུན་ཙམ་ཞིག་ལ་ཁོའི་ཉག་ཉོག་དེ་དག་
ཕར་སློག་ཚུར་སློག་བྱས། མཇུག་མཐར། ཁོས་བོར་ནས་ལོ་མང་འགོར་བའི་སྐམས་ཤའི་
གན་རྒྱ་དེ་མཐོང་བྱུང་བར—ངའི་སེམས་ལ་ཁོས་ནུབ་བྱང་མཚོ་ལམ3མཐོང་བྱུང་བར་
སྙམ། སེམས་ལ་ཁོས་ང་ཚོའི་མེས་པོ་མང་པོ་ད་དུང་དེའི་ཉེ་འགྲམ་དུ་བསྐྱོད་མ་ནུས་པར་
གདོང་ཐུག་བརྒྱབ་ནས་ཐལ་བའི་རྡུལ་དུ་བརླགས་པའི་ཆུ་འོག་བྲག་རྡོ་ལེབ་མོ་དེ་མཐོང་
བྱུང་བ་ཨེ་ཡིན་སྙམ། སྐབས་དེར་ང་ལ་སེམས་འགུལ་ཆེན་པོ་ཐེབས། འོན་ཀྱང་ང་རང་སྤྲོ་
བས་བརྟས་ཡོད—— རྒྱུ་མཚན་ནི་ངས་རང་སྲོག་སྲུང་ཐུབ་པ་བྱུང་བས་ཡིན། ངས་སེམས་
འགུལ་ཐེབས་པའི་ངང་ནས། “དེ་ང་ལ་གཏོད་ཅིག དེ་ལྟར་ན་སྲིད་གཞུང་གིས་གནད་
དོན་འདི་ཐག་གཅོད་དགོས་པ་ཡིན།” ཁོས་ལག་པ་གཡུགས་ནས་ང་ཕྱིར་ནུར་དགོས་པ་
དང་། ད་རུང་སྔོན་ལ་འགྲོ་ལུགས་ཤིག་བསྒྲུབ་དགོས་པར་བཤད།
“ཡའེ་ཧན“ཝེ་ཨེར་ཞུན་མའེ་ཁེང་ཚི་འདི་གང་དུ་ཡོད་དམ།” ཁོས་དེ་ལྟར་དྲིས།
“ཚེ་ལས་འདས་སོང་།”
“ཁོ་ནི་ནམ་ཞིག་ལ་ན་ནས་ཤི་སོང་བ་རེད་དམ།”
“ཁོ་ནི་རྩ་བ་ནས་ན་ནས་ཤི་བ་མ་རེད—ཁོ་ནི་གཞན་གྱིས་བསད་པ་རེད།”
“ཇི་ལྟར་བསད་པ་ཡིན་ནམ། ”
“སྟ་རེས་བརྒྱབ་ནས་བསད་པ་ཡིན།”
“སུ་ཞིག་གིས་སྟ་རེས་བསད་པ་རེད་དམ།"
“ཨ་ལ། ཡ་ཧུ་དཱ་པའི་མི་ལོས་ཡིན་ཡ། ཁྱེད་ཀྱིས་དེ་ནི་ཀྲུའུ་རི་སློབ་གྲྭའི་སློབ་གཙོ་
ཞིག་ཡིན་པར་ཚོད་དཔག་བྱེད་པ་ཡིན་ནམ།”
[1] ཕྱིའི་རྒྱ་མཚོ་ཆེན་པོ་དང་ཞི་བདེ་རྒྱ་མཚོ་ཆེན་པོ་གཉིས་དང་སྦྲེལ་ཏེ་ཁ་ན་ཏ་བྱང་ཕྱོགས་བརྒྱུད་
པའི་མཚོ་ལམ་ཞིག་ཡིན།
58དབྱིན་སྒོར་ཁྲི་བརྒྱ་ཤོག་མ།
“དཔེ་མི་སྲིད། ཡ་ཧུ་དཱ་པའི་མི་ཞིག་ཡིན་ནམ།"
“ ཁོ་ཐག་རེད། ”
“ཡ་ཧུ་དཱ་པའི་མི་དེའི་མིང་ལ་ཅི་ཟེར་རམ།”
“ཁོའི་མིང་ལ་ཅི་ཟེར། ངས་ཁོའི་མིང་ལ་ཅི་ཟེར་མི་ཤེས་པ་ཡིན།”
“ངེས་པར་ཁོའི་མིང་ལ་ཅི་ཟེར་ཤེས་དགོས་པ་རེད། ཁོ་རང་སྟ་རེས་བསད་པ་དེ་སུ་
ཞིག་གིས་མཐོང་མྱོང་ངམ།'
“ངས་མི་ཤེས།”
“དེ་ལྟར་བཤད་ན། སྐབས་དེར་ཁྱོད་དེ་ན་མེད་པ་ཡིན་ནམ།”
“དེ་ཁྱེད་ཀྱིས་ངའི་མགོ་སྐྲ་ལ་བལྟས་ཙམ་གྱིས་རྟོགས་ཆོག་པ་ཡིན། ང་སྐབས་དེར་
དེ་ན་མེད་པ་ཡིན།”
“དེས་ན་ཁྱེད་ཀྱིས་མའེ་ཁེང་ཆི་ཚེ་ལས་འདས་ཟིན་པ་ཇི་ལྟར་ཤེས་པ་ཡིན་ནམ།”
“ རྒྱུ་མཚན་ནི་ཁོ་རང་སྐབས་དེར་ཤི་ཟིན་པ་ཁོ་ཐག་ཡིན་པས། ང་ལ་རློམ་ཆོག་པའི་
འཐུས་ཚང་གི་རྒྱུ་མཚན་ཡོད་པ་དང་། ཁོ་རང་དུས་དེ་ནས་བཟུང་མི་སྣང་བ་རེད། ངོ་མ།
ངས་ཁོ་རང་སྔར་ནས་ཤི་ཟིན་པ་ཤེས་ཡོད།”
བམ།”
“ང་ཚོ་ལ་ངེས་པར་བདེན་དཔང་ཡོད་དགོས། ཁྱེད་ཀྱིས་ཡ་ཧུ་དཱ་པའི་མི་དེ་རྙེད་ཐུབ་
“དེ་ག་ནས་རྙེད་སྲིད།”
“ངས་ཅིག་བཤད། ཁྱེད་ཀྱིས་ངེས་པར་དུ་ཁོ་རང་བཙལ་ནས་རྙེད་དགོས། ཁྱེད་ཀྱིས
སྟ་རེ་དེ་རྙེད་ཡོད་དམ། "
“ངས་བྱིངས་ནས་དོན་དེ་འདྲ་ཡིད་ལ་དྲན་མ་མྱོང་།”
“ཁྱེད་ཀྱིས་ངེས་པར་སྟ་རེ་དེ་བཙལ་ནས་རྙེད་དགོས་ལ། ཁྱེད་ཀྱིས་ངེས་པར་དུ་ཡ་
59འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཧུ་དཱ་པའི་མི་དང་སྟ་རེ་དེ་སྤྲོད་དགོས། གལ་ཏེ་མའེ་ཁེང་ཆི་ཤི་བ་དེས་འདི་ཡོད་ཚད་ལ་
བདེན་དཔང་བྱ་ཐུབ་ཚེ། དེས་ན་ཁྱེད་རང་ནི་ཆེད་དུ་བསྐོས་པའི་ཨུ་ཡོན་ལྷན་ཁང་ཞིག་
གི་སར་སོང་ནས་གདོང་བཤེར་ར་སྤྲོད་ཆོག་པ་ཡིན། ཁོ་ཚོར་ཁྱེད་ཀྱི་སྐྱིན་ཚབ་ལ་རྩིས
ཞིབ་བྱེད་དུ་འཇུག་དགོས། མགྱོགས་ཚད་དེ་འདྲ་ཡིས་ཁྱེད་ཀྱི་རྩིས་ཐོ་ཐག་གཅོད་བྱས་
ཚེ། ཁྱེད་ཀྱི་བུ་ཕྲུག་རྣམས་ནི་ཧ་ལམ་ཉིན་དེའི་བར་དུ་གསོན་ཐུབ་ལ། སྐྱིན་སྒོར་དེ་བླངས་
ནས་ལོངས་སུ་སྤྱོད་ཆོག་པའི་རེ་བ་ཡོད་པ་ཡིན། འོན་ཀྱང་། གཤིན་པོ་དེ་ཚེ་ལས་འདས་
པར་ངེས་པར་བདེན་དཔང་རྙེད་དགོས། ད་ཆོག་གི ངས་ཁྱེད་ལ་ཅིག་བཤད། སྲིད་གཞུང་
གིས་ཚེ་འདས་མའེ་ཁེང་ཆི་ཡི་སྐྱེལ་འདྲེན་གླ་དང་འགྲུལ་བཞུད་གླ་དག་གི་སྐྱིན་སྒོར་
གཏན་ནས་སྤྲོད་མི་སྲིད་པ་ཡིན། གལ་ཏེ་ཁྱེད་ཀྱིས་རྒྱལ་ཚོགས་ལ་མྱུར་སྐྱོབ་ཁྲིམས་དོན་
གྲོས་གཞི་ཞིག་གྲོས་འཆམ་འབྱུང་དུ་བཅུག་སྟེ། འདིའི་དོན་ལ་མ་དངུལ་སྐོར་ཞིག་གཏོང་
ནུས་ཚེ། ཞའེ་ཨེར་མན་གྱི་དམག་གིས་བཀག་པའི་སྐམས་ཤ་ཟོ་བ་གང་དེར་སྲིད་གཞུང་
གིས་སྐྱིན་ཚབ་སྤྲོད་སྲིད། འོན་ཀྱང་། སྲིད་གཞུང་གིས་ཡ་ཧུ་དཱ་པའི་མི་ཡིས་ཟོས་ཟིན་པའི་
སྐམས་ཤ་ཟོ་བ་ཉེར་དགུ་དེའི་སྐྱིན་ཚབ་སྤྲོད་མི་སྲིད་པ་ཡིན།”
“དེ་ལྟར་བཤད་ན། སྲིད་གཞུང་གིས་ང་ལ་སྒོར་བརྒྱ་ཡིས་མ་གཏོགས་སྐྱིན་ཚབ་མི་
སྤྲོད་ལ། ཐ་ན་སྒོར་འདི་ཡང་ངེས་གཏན་མེད་པ་ཞིག་རེད། མའེ་ཁེང་ཆི་ཡིས་སྐམས་ཤ་
འདི་དག་ཁྱེར་ཏེ། ཡོ་རབ་གླིང་དང་། ཡ་གླིང་དང་མེ་གླིང་ཡོངས་ལ་སོང་ཚར་ནས། ཁོ་རང་
གིས་དེ་འདྲའི་སྡུག་བསྔལ་དང་མནར་གཅོད་མང་པོ་མྱངས་ཏེ། ས་ཆ་དེ་འདྲ་མང་པོ་ཞིག་
ཏུ་སྐྱེལ་འདྲེན་བྱས་ལ། སྐྱིན་སྒོར་ཕྱིར་བསྡུ་བར་འདོད་པའི་ཉེས་མེད་མི་དེ་འདྲ་མང་པོ་
ཞིག་གིས་ཀྱང་རང་སྲོག་ཤོར་ཡོད་དེ། མཇུག་མཐར་དེ་ལྟར་སྣང་མེད་དུ་ལུས་པ་རེད་ཨང་།
གཞོན་ནུ། སྐམས་ཤ་ཚྭ་ཅན་ཙུའུ་ཡི་རྩིས་ཐོ་མཁན་དང་པོ་ཡིས་ང་ལ་སྔ་མོ་ནས་མི་བཤད་
པའི་རྒྱུ་མཚན་ཅི་ཡིན་ནམ། "
60དབྱིན་སྒོར་ཁྲི་བརྒྱ་ཤོག་མ།
“ཁྱེད་ཀྱིས་བཏོན་པའི་རེ་བ་དོན་དངོས་ཡིན་མིན་དེ། ཁོ་རང་ལ་གསལ་ཆ་མེད
པས་རེད།”
“རྩིས་བཤེར་པ་གཉིས་པས་ང་ལ་སྔ་མོ་ནས་མི་བཤད་པའི་རྒྱུ་མཚན་ཅི་ཡིན་ནམ།
རྩིས་བཤེར་པ་གསུམ་པས་ང་ལ་སྔ་མོ་ནས་མི་བཤད་པའི་རྒྱུ་མཚན་ཅི་ཡིན་ནམ། ཙུའུ་སོ་
སོ་ཚང་མས་ང་ལ་སྔ་མོ་ནས་མི་བཤད་པའི་རྒྱུ་མཚན་ཅི་ཡིན་ནམ།”
“ཁོ་ཚོས་མི་རྟོགས་པས་ཡིན། ང་ཚོའི་འདི་རུ་ཐག་བཅད་ལྟར་བྱ་བ་སྒྲུབ་དགོས།
ཁྱེད་ཀྱིས་རིམ་པ་བཞིན་འགྲོ་ལུགས་དེ་དག་བསྒྲུབས་རྗེས། ད་གཟོད་ཁྱེད་ཀྱིས་ཤེས་འདོད་
པའི་དོན་དེར་རྩད་ཞིབ་བྱ་ནུས་པ་ཡིན། འདི་ནི་ཆེས་ཐབས་མཆོག་ཡིན་ལ། འདི་ནི་བྱེད་
ཐབས་གཅིག་པུ་ཡིན། དེ་ལྟར་བྱ་བ་བསྒྲུབ་ཚེ་ཧ་ཅང་ཚད་ལྡན་ཡིན། ཤིན་ཏུ་དལ་འགྱངས་
ཆེ་ནའང་། བརྟན་བརླིང་ཆེ་ཞིང་བློ་གཏད་ཆོག་པ་ཞིག་ཡིན།”
“རེད་ཡ། འདི་ནི་བརྟན་བརླིང་ཁོ་ཐག་ཡིན། ང་ཚོའི་ཁྱིམ་རྒྱུད་ཀྱི་མི་མང་ཤོས་ལ་
བཤད་ནའང་དེ་ལྟར་ཡིན། ང་ལ་ཚོར་སྣང་ཞིག་སྐྱེ་མགོ་བརྩམས་བྱུང་བ་ནི། འཆི་བདག་
གིས་ང་ལའང་འབོད་པ་གཡོ་བཞིན་མཆི། གཞོན་ནུ། ངའི་ཁྱོད་ཀྱི་ཞི་འཇམ་གྱི་མིག་
མདངས་ལས་མཐོང་ཐུབ་པ་ནི། ཁྱོད་ནི་མི་སྣ་མདོག་ཆེན་དེ་ལ་དགའ་བ་རེད། ལྟོས་དང་
མོའི་སྔོ་ལམ་ལམ་གྱི་མིག་ཟུང་གིས་ཟུར་མིག་འཕེན་བཞིན། རྣ་འབྱོག་ལྟག་རྒྱབ་ཏུ་ལྕགས་
སྨྱུག\བཙུགས་འདུག ཁྱོད་ཀྱིས་མོ་འདུན་མར་བསུ་འདོད——འོན་ཀྱང་ཁྱོད་ལ་སྒོར་
མོ་མེད་པ་རེད། ཤོག ལག་པ་ཚུར་ལ་རྐྱོངས་ཤིག—འདི་ནི་སྐམས་ཤའི་གན་རྒྱ་དེ་ཡིན།
ཁྱོད་ཀྱིས་ཁྱེར་དང་། མོ་ཆུང་མར་བླངས་ནས་སྐྱིད་པོ་བྱོས། གནམ་རྒན་མས་ཁྱོད་གཉིས་
སྲུངས་ཤིག ང་ཡི་གཅེས་ཕྲུག”
སྐམས་ཤ་འབོར་ཆེན་གྱི་གན་རྒྱ་ཡིས་སྤྱི་ཚོགས་ཁྲོད་གླེང་མོལ་མང་པོ་བསླངས་པའི་
[1] རྩེད་མཚར་སྒོས་ལྕགས་ཀྱི་སྐྲ་རྒྱན་བཤད་པ་ཡིན།
61འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྐོར་དེ། ངས་ཤེས་ཚད་ཚང་མ་གོང་ནས་ངོ་སྤྲོད་བྱས་ཟིན་པ་དེ་ཡིན། ངས་གན་རྒྱ་དེ་བྱ་
སྒྲུབ་མཁན་དེར་བཞག་ནས་ད་ལྟ་ཚེ་ལས་འདས་ཟིན། དེའི་རྗེས་གན་རྒྱ་གར་སོང་བའི་
སྐོར་དང་། དེ་དང་འབྲེལ་བ་ཡོད་པའི་མིའི་དོན་ངས་ཡོད་ཚད་མི་ཤེས། ངས་ཤེས་ཡོད་པ་ནི།
གལ་ཏེ་མི་ཞིག་ཚེ་ཐག་ཧ་ཅང་རིང་ན། ཝ་ཧྲིང་ཐོན་གྱི་རྩོད་ཉོག་དོན་གཅོད་ཁང་དུ་སོང་
ནས་དོན་དག་ཅིག་ལ་རྩད་ཞིབ་བྱས་ཚེ།
དེ་རུ་ནུས་ཤུགས་ཧ་ཅང་ཆེན་པོ་ཞིག་བརླགས་
འགྲོ་ཞིང་། དཀྱོགས་མཚམས་དང་འགོར་འགྱངས་གྲངས་མེད་ཅིག་བརྒྱུད་མཐར། ཁོས་
དོན་དངོས་སྟེང་སྔར་ཉིན་ནས་དེ་རུ(གལ་ཏེ་རྩོད་ཉོག་དོན་གཅོད་ཁང་ཡང་སྒེར་གཉེར་
ཚོང་ལས་སྡེ་ཁག་ཆེན་པོ་ཞིག་དང་འདྲ་བར་བྱ་བ་བཀོད་སྒྲིག་བྱེད་པ་མྱུར་མགྱོགས་ལྡན་
ཚེ)རྙེད་ཆོག་པའི་དངོས་པོ་དེ་རྙེད་ངེས་ཡིན།
62
ཧ་ལམ1867ལོར།དབྱིན་སྒོར་ཁྲི་བརྒྱ་ཤོག་མ།
ཨེ་ཏི་ཧྭ་སྨི་ཨེར་སི་དང་ཆོ་ཀྲི•པུན་ཏུན་
གཉིས་ཀྱི་གཏམ་རྒྱུད།
གང་ལྟར་ཀྱང་མི་འདི་གཉིས་དབར་ཤ་ཁྲག་གི་ཉེ་འབྲེལ་ཅུང་ཙམ་ཡོད་པ་ཞིག་
ཡིན—མ་གཞི་ཁོ་ཚོ་ནི་ཐག་རིང་གི་མ་སྤུན་གཅེན་གཅུང་གི་ཁོངས་སུ་གཏོགས། ཡང་
ན་རིགས་དེ་འདྲའི་འབྲེལ་བ་ཡིན། བྱིས་པ་རུམ་འཛིན་གྱི་དུས་སུ་ཁོ་གཉིས་དྭ་ཕྲུག་ཏུ་
གྱུར་ཏེ། པུའུ་ལན་ཐི་ཚང་གིས་སྙོར་སྐྱོང་བྱས་པ་ཡིན། ཁྱིམ་ཚང་འདིའི་ཁྱོ་ཤུག་གཉིས་
ལ་བུ་ཕྲུག་མེད་སྟབས། ཅང་མ་འགྱངས་པར་ཁོ་གཉིས་ལ་འདང་བརྩེ་ཆེན་པོ་ཆགས་པར་
བརྩམས། པུའུ་ལན་ཐི་ཁྱོ་ཤུག་གིས་ནམ་རྒྱུན་ཁ་ནས། “ཁྱོད་རང་མི་བབ་ཆགས་ཤིག་དང་།
དྲང་མོ་ཞིག ཞི་ལྷོད་ཅིག བརྩོན་འགྲུས་ལྡན་པ་ཞིག་བྱ་དགོས་པ་མ་ཟད། ད་དུང་མི་
གཞན་ལ་གུ་ཡངས་ཀྱང་གཏོང་དགོས། དེ་ལྟར་བྱས་ན་ཁྱོད་ཀྱི་འཚོ་བ་ཚེགས་མེད་ལྷུན་
འགྲུབ་ཡོང་ངེས” ཞེས་བཤད་པ་ཡིན། བྱིས་པ་རྣམས་ཀྱིས་དེ་སྔ་སྐད་ཆ་དེ་དག་གི་སྙིང་
པོ་ཧ་མ་གོ་བའི་སྔོན་དུ། སྔར་ནས་ཐེངས་ཁྲི་སྟོང་མང་པོར་ཉན་མྱོང་བ་ཡིན། དེ་སྔ《བདག་
སྨོན་ཡི་གེ》ཀློག་མ་ཤེས་སྔོན་དུ། རང་ལ་སྐད་ཆ་འདི་དག་བསྐྱར་ཟློས་བགྱི་ཤེས་པ་ཡིན།
སྐད་ཆ་འདི་དག་བྱིས་ཁང་སྒོའི་སྟེང་ཕྱོགས་སུ་བཀྲག་རྩི་བརྒྱབ་ནས་བྲིས་ཡོད་ལ། ཕལ་
ཆེར་ཁོ་ཚོས་ཐོག་དང་པོར་ཀློག་འདོན་ཤེས་པའི་ཡི་གེ་ཡིན་སྲིད་ཅིང་། དེ་དག་ནི་ཨེ་ཏི་
63འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཧྭ“སྨི་ཨེར་སི་ཡི་མི་ཚེ་གང་བོར་བདེན་དོན་འགྱུར་མེད་ཀྱི་བརྩི་བྱར་འགྱུར་ངེས་ཡིན།
མཚམས་ལན་རེར། པུའུ་ལན་ཐི་ཁྱོ་ཤུག་གཉིས་ཀྱིས་དེའི་ཚིག་སྦྱོར་ལ་དག་བཅོས་ཉུང་
ཙམ་བྱས་ཤིང་། ཁོ་ཚོ་ན་རེ། “ཁྱོད་རང་མི་བབ་ཆགས་ཤིག་དང་། དྲང་མོ་ཞིག ཞི་ལྷོད་
ཅིག བརྩོན་འགྲུས་ལྡན་པ་ཞིག་བྱ་དགོས་པ་མ་ཟད། ད་དུང་མི་གཞན་ལ་གུ་ཡངས་ཀྱང་
གཏོང་དགོས། དེ་ལྟར་བྱས་ན་ཁྱོད་རང་གྲོགས་མེད་ཁེར་རྐྱང་དུ་མི་འགྱུར་བ་ཡིན།”
ལོ་ཆུང་སྨི་ཨེར་སིའི་ཉེ་འགྲམ་གྱི་མི་རེ་རེས། ཁོ་ནི་གཅེས་འོས་པའི་མི་ཞིག་ཡིན་
པར་སྙམ་ཡོད། ཁོ་ལ་ཀ་ར་དགོས་ནས། འོན་ཀྱང་ལག་སོན་མ་བྱུང་བའི་ཐེངས་རེ་རེར།
ཁོས་ནམ་ཡང་མི་ཡིས་བཤད་པའི་གནས་ལུགས་ལ་ཉན་མོས་ཤིང་། མ་ལོན་ནའང་ཆོག་
པར་བྱེད། ལོ་ཆུང་པུན་ཏུན་ལ་ཀ་ར་དགོས་ཐེངས་རེར། ཁོས་ནམ་ཡང་ངུ་སྐད་རྒྱུན་ཆད་
མེད་ཅིང་། ལག་སོན་མ་བྱུང་བར་དུ་མཚམས་མི་འཇོག་པ་ཡིན། ལོ་ཆུང་སྨི་ཨེར་སི་ཡིས་
རང་གི་རྩེད་ཆས་ལ་གཅེས་སྤྲས་བྱེད་ཅིང་། ལོ་ཆུང་པུན་ཏུན་གྱིས་ནམ་ཡང་གང་མྱུར་
གྱིས་རང་གི་རྩེད་ཆས་བརླགས་འགྲོ། དེ་ནས་བར་མེད་དུ་ཁོང་ཁྲོ་ལངས་པ་ཡིན། ཁྱིམ་
ཚང་ནང་ལྷིང་འཇགས་ཡོང་ཆེད། མི་རྒན་པས་ནམ་རྒྱུན་ལོ་ཆུང་ཨེ་ཏི་ཧྭ་ལ་བསླུ་བྲིད་
བཏང་ནས་རང་ཉིད་ཀྱི་རྩེད་ཆས་ཁོ་ལ་གནང་བྱིན་བྱེད་དུ་འཇུག་པ་ཡིན།
བྱིས་པ་གཉིས་ཅུང་ཙམ་ནར་སོན་ཏེ། ཆོ་ཀྲི་ནི་དེའི་ཕྱོགས་ནས་ཁྱིམ་ཚང་གི་དཔལ་
འབྱོར་ཁུར་བོ་ཞིག་ཏུ་གྱུར། ཁོས་རང་ཉིད་ཀྱི་ལྭ་བར་གཅེས་སྤྲས་མི་བྱེད་པའི་མཇུག་
འབྲས་ནི། ཁོས་དུས་རྒྱུན་གསར་དུ་བཟོས་པའི་ལྭ་བ་གྱོན་པ་ཡིན་ལ། ཨེ་ཏི་ནི་དེ་འདྲ་
ཞིག་མ་ཡིན་པར་བྱིས་པ་གཉིས་གཉོམ་ལག་རྒྱས་པ་ཤིན་ཏུ་མགྱོགས་ཤིང་མྱུར། ཨེ་ཏི་
ཡིས་བསྡད་ཀྱིན་བསྡད་ཀྱིན་མི་ལ་དབུགས་དབྱུང་མང་ཙམ་སྟེར་ནུས་ཤིང་། ཆོ་ཅེ1ཡིས་
བསྡད་ཀྱིན་བསྡད་ཀྱིན་མི་ལ་ཁོའི་ཆེད་དུ་སེམས་ཁྲལ་བྱེད་དུ་འཇུག་པ་ཞིག་ཡིན། གལ་
[1] ཨེ་ཏི་ནི་ཨེ་ཏི་ཧྭ་ཡི་གཅེས་མིང་དང་། ཆོ་ཅེ་ནི་ཆོ་ཀྲིའི་གཅེས་མིང་ཡིན།
64དབྱིན་སྒོར་ཁྲི་བརྒྱ་ཤོག་མ།
ཏེ་ཨེ་ཏི་ཡིས་བཏོན་པའི་རེ་བར་ཁས་མི་ལེན་དགོས་ཚེ། ཁྱོད་ཀྱིས་སྐད་ཆ་ཚིག་གཅིག་
འདི་ལྟར་བརྗོད་པས་ཆོག་སྟེ། “ངས་བལྟས་ན་ཁྱོད་སོང་ནས་དེ་མ་རྩེ་ན་ཆེས་ལེགས་པར་
འདོད།” མཚོན་དོན་ནི་ཆུ་རྐྱལ་དང་། དར་ཤུད་རྒྱག་པ། ཚ་ཕོག་རྒྱག་པ། ཁུ་ལྡན་
ཤིང་འབྲས་བཏུ་བ། དུས་དེབ་ཀློག་པ་བཅས་དེ་དང་དེ་འདྲའི་རིགས་ཀྱི་ལོ་ཆུང་བྱིས་པ་
དགའ་བའི་བྱ་འགུལ་སྣ་ཚོགས་ཡིན། འོན་ཀྱང་། ཆོ་ཅེ་ལ་ཁྱོད་ཀྱིས་སྐད་ཆ་ཅི་ཞིག་བཤད་
ནས་ཁས་མ་བླངས་ཀྱང་ཕན་མི་ཐོགས་པ་ཡིན། ཁྱོད་ཀྱིས་ངེས་པར་དུ་ཁོའི་ནང་དོན་ལྟར་
བསྒྲུབ་དགོས། དེ་མིན་ཁོས་རང་ཐག་རང་གིས་གཅོད་ངེས་ཡིན། ལོས་ཡིན་ཏེ། དེ་ལྟར་བྱས་
ཚེ། བྱིས་པ་གཞན་པ་སུ་ལའང་། ཁོ་ལས་མང་བའི་ཆུ་རྐྱལ་གྱི་གོ་སྐབས་རེག་མི་སྲིད་པ་
ཡིན། དར་ཤུད་རྒྱག་པ་དང་། ཁུ་ལྡན་ཤིང་འབྲས་བཏུ་བ་སོགས་གཞན་པའི་བྱ་འགུལ་སྤེལ་
བ་སུས་ཀྱང་ཁོ་དང་འདྲ་བར་རྩེད་འཇོ་སྐྱིད་པོར་རོལ་མི་ནུས། བྱམས་བརྩེ་ལྡན་པའི་པུའུ་
ལན་ཐི་ཁྱོ་ཤུག་གིས་དབྱར་དུས་དགོང་མོའི་ཆུ་ཚོད་དགུ་ཡི་རྗེས་སུ་བྱིས་པ་རྩེད་མོ་རྩེ་རུ་
འགྲོ་རུ་མི་འཇུག་པ་ཡིན། ཁོ་ཚོ་དུས་དེར་སླེབས་པ་ན་ངེས་པར་དུ་ཉལ་དགོས། ཨེ་ཏི་ནམ་
ཡང་དྲང་མོ་རྣམ་དག་གིས་ཁྱིམ་དུ་འདུག་ལ། ཆོ་ཅེ་དུས་རྒྱུན་ཆུ་ཚོད་བཅུ་པར་ཉེ་སྐབས་
སྒེའུ་ཁུང་ལས་ཕྱི་རོལ་དུ་སོང་ནས་ནམ་གུང་བར་རྩེ་བ་ཡིན། གནས་ཚུལ་ལ་བལྟས་ན་
ཆོ་ཅེ་ཡི་གོམས་སྲོལ་ངན་པ་འདི་བསྒྱུར་རྒྱུ་ནི་དཔེ་མི་སྲིད་པ་རེད། འོན་ཀྱང་པུའུ་ལན་ཐི་
ཁྱོ་ཤུག་གིས། ཁོ་རང་ཁྱིམ་དུ་སྡོད་ཐབས་བྱེད་པའི་ཆེད་དུ། ཀུ་ཤུ་དང་མདེལ་རིལ་སོགས་
དངོས་པོ་བཀོལ་ནས་ཁོ་རང་བསླུ་ཐབས་བྱེད། ཆོ་ཅེ་ལ་ཚོད་འཛིན་བྱ་ཆེད། བྱམས་བརྩེ་
ལྡན་པའི་པུའུ་ལན་ཐི་ཁྱོ་ཤུག་གིས་དུས་ཚོད་དང་སྟོབས་ཤུགས་ཡོད་ཚད་བརླགས་སོང་།
འོན་ཀྱང་མཇུག་མཐར་སྔར་བཞིན་ངལ་བ་འབྲས་མེད་དུ་གྱུར་པ་རེད། ཁོ་ཚོས་དྲིན་དྲན་
གྱི་མཆི་མ་དཀུ་བཞིན་བཤད་དོན། ཨེ་ཏི་ལ་ཁོ་ཚོས་ཤུགས་འདོན་མི་དགོས་ཤིང་། ཁོ་ནི་དེ་
འདྲའི་སྐད་ཆ་བཤད་སླ་བ་དང་། དེ་འདྲའི་མི་གཞན་ལ་སེམས་ཁུར་བྱེད་པ། ཕྱོགས་སོ་སོ་
65འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ནས་སྐྱོན་མེད་ཕུལ་བྱུང་ཞིག་རེད་ཟེར།
ཡང་བསྐྱར་དུས་སྐབས་ཤིག་ཕར་འདས་སོང་། བྱིས་པ་གཉིས་ནར་སོན་ཏེ། ཚང་མས་
བྱ་བ་ལས་ཆོག་པའི་ལོ་ཚད་དུ་སླེབས། དེ་ནས་ཁོ་ཚོ་སོང་ནས་དགེ་ཕྲུག་བྱས་པ་ཡིན། ཨེ་
ཏི་ཧྭ་རང་འགུལ་སྒོས་སོང་བ་ཡིན་ལ། ཆོ་ཀྲི་ནི་མ་སོང་སྔོན་དུ་བསླུ་ཐབས་དང་མགོ་སྐོར་
གཉིས་སྤྱོད་ཀྱིས་ཁོ་ལ་བཟང་ཆ་མང་པོ་ཞིག་ཁས་ལེན་བྱས་པ་ཡིན། ཨེ་ཏི་ཧྭ་ནི་ལས་ཀར་
བརྩོན་ཞིང་ནན་ཏན་ཡིན་ལ། དུས་འདི་ནས་བཟུང་བྱམས་བརྩེ་ལྡན་པའི་པུའུ་ལན་ཐི་ཁྱོ་
ཤུག་གཉིས་ཀྱིས་དཔལ་འབྱོར་ཐད་ཁུར་བོ་ལྗིད་མོ་འཁུར་མི་དགོས་པ་ཡིན། ཁོ་ཚོ་ཚང་
མས་ཁོ་ལ་བསྟོད་བསྔགས་བྱེད། དགེ་རྒན་གྱིས་ཀྱང་ཁོ་ལ་བསྟོད་བསྔགས་བྱེད། འོན་ཀྱང་
ཆོ་ཀྲི་བྲོས་སོང་། ཁོ་རང་ཕྱིར་བཙལ་ནས་ཡོང་ཆེད། སྐུ་ཞབས་པུའུ་ལན་ཐི་ཡིས་སྒོར་མོ་
མི་ཉུང་བ་ཞིག་བརླགས་སོང་ལ། ལན་ཆགས་མང་པོ་ཞིག་ཀྱང་ཚུར་དྲངས་འོངས། ཅང་
མ་འགོར་བར། ཁོ་ཡང་བསྐྱར་བྲོས་ཤིང——སྒོར་མོ་དེ་ལས་མང་བ་ཞིག་བརླགས་སོང་།
དེ་ལས་མང་བའི་ལན་ཆགས་ཀྱང་དྲངས་འོངས་པ་ཡིན། ཁོ་ཐེངས་གསུམ་པར་བྲོས་པར་
མ་ཟད——དངོས་པོ་ཆུང་བ་འགའ་རེའང་བརྐུས་ནས་མཉམ་དུ་ཁྱེར་སོང་།
ཐི་སྐུ་ཞབས་ཀྱིས་ཡང་བསྐྱར་སྒོར་མོ་བརླགས་ཤིང་ལན་ཆགས་དྲངས་པ་ཡིན། དེ་ལས་
པུའུ་ལན་
གཞན། ཁོས་ད་དུང་ནུས་ཤུགས་ཆེན་པོ་ཞིག་བཏོན་ནས། དགེ་རྒན་དེར་ཁ་ཏ་བྱས་མཐར་
གཞོན་ནུ་ཕུད་གཏོང་བྱེད་པར་འཐད་པ་བྱུང་སྟེ། ཁོས་བཟོས་པའི་རྐུ་ཁྱེར་ཉེས་པ་དེ་ཡར་
ལ་ཞུ་གཏུག་མ་བྱས་པ་ཡིན།
ཨེ་ཏི་ཧྭ་ཡིས་འབད་བརྩོན་ལྷོད་མེད་ཀྱིས་བྱ་བ་ལས་ཏེ། ཅང་མ་འགྱངས་པར་ཁོའི་
དགེ་རྒན་གྱི་ཚོང་ཁང་དེའི་ནང་གི་མཉམ་ལས་པ་དངོས་མར་གྱུར། ཆོ་ཀྲི་ཇེ་བཟང་དུ་མ་
སོང་བ་ཡིན། ཁོས་སྔར་བཞིན་ཁོ་རང་གི་ལོ་ན་བགྲེས་པར་གྱུར་ལ་ཡིད་སེམས་བརྩེ་བས་
ཁེངས་པའི་མི་དྲིན་ཅན་དེ་གཉིས་ལ་ལན་ཆགས་མང་པོ་ཞིག་བཟོས་པ་མ་ཟད། ཁོ་ཚོས་
66དབྱིན་སྒོར་ཁྲི་བརྒྱ་ཤོག་མ།
ཐབས་བརྒྱ་ཇུས་སྟོང་གིས་ཁོ་རང་ལམ་ལོག་ཏུ་མི་འགྲོ་བའི་ཐད་ལ་སྲུང་སྐྱོབ་བྱེད་དགོས་
པ་རེད། ཨེ་ཏི་ཧྭ་ནི་བྱིས་པའི་དུས་ནས་བཟུང་། གཟའ་ཉི་མའི་སློབ་གྲྭ་དང་། རྩོད་གླེང་
ཚོགས་འདུ། ཆོས་ལུགས་ཚོགས་པའི་ཞལ་འདེབས་བྱ་འགུལ། དུད་འགོག་རྩ་འཛུགས།
ལྷ་ལ་དམའ་འབེབས་ངོ་རྒོལ་མཐུན་ཚོགས་སོགས་དེ་དང་དེ་འདྲའི་དོན་བཟང་ལ་ཞུགས་
པར་སྤྲོ་ཞིང་། ལོ་དར་མར་སླེབས་རྗེས། ཁོ་ནི་ཆོས་ལུགས་ཚོགས་པ་དང་ཆང་གཅོད་མཐུན་
ཚོགས་ཁྲོད་ཀྱི་ཡིད་རྟོན་རུང་བའི་ལག་རོགས་པ་ཞིག་ཡིན། ཁོས་བྱ་བ་འདི་དག་ཡོད་ཚད་
ཁྲོད་དུ་མི་རྣམས་ལ་རོགས་རམ་བྱས་ནས། ཁོ་ཚོས་ཡང་བསྐྱར་སེམས་ཤུགས་སྐྱེད་ཐུབ་
པར་བརྩོན་པ་ཡིན། བྱ་བ་བྱེད་སྟངས་འདི་ལ་མི་རྣམས་ཀྱིས་བསྟོད་བསྔགས་མི་བྱེད་ཅིང་།
མེ་རྣམས་ཀྱིས་མཉམ་འཇོག་པར་མི་བྱེད་པ་ཡིན—དེའི་རྒྱུ་མཚན་ནི་མི་རྣམས་ཀྱིས་
ཡོད་ཚད་ཐམས་ཅད་ནི་ཁོ་རང་གི “རང་གཤིས” ལས་ཐོན་པར་སེམས།
མཇུག་མཐར། བགྲེས་པོ་གཉིས་ཚེ་ལས་འདས་སོང་། ཁ་ཆེམས་ནང་གསལ་བསྒྲགས་
བྱས་དོན། ཁོ་ཚོ་ཨེ་ཏི་ཧྭ་ལ་ཤ་ཚ་སྙིང་རྗེ་དང་། སྤོབས་པ་ཚད་མེད་ཀྱིས་ཁེངས་ཤིང་། དེའི
ཞོར་དུ་ཁོ་ཚོའི་ཤུལ་བཞག་རྒྱུ་རྫས་ཉུང་ཙམ་དེ་རྣམས་ཆོ་ཀྲི་ལ་བཞག་པ་ཡིན—རྒྱུ་
མཚན་ནི་ཁོ་ལ “དགོས་མཁོ” ཡོད་པས་ཡིན། དེ་མཚུངས་སུ “ལྷན་སྐྱེས་བསོད་ནམས་
ཀྱི་རྐྱེན་གྱིས” ཨེ་ཏི་ཧྭ་ལ་དེ་དག་མི་མཁོ། ཤུལ་བཞག་རྒྱུ་རྫས་ཆོ་ཀྲི་ལ་བཞག་པར་ཆ་
རྐྱེན་ཡོད་དེ། ཁོས་ངེས་པར་དུ་སྒོར་མོ་དེ་དག་སྤྱད་ནས་ཨེ་ཏི་ཧྭ་ཡི་མཉམ་འབྲེལ་ཚོང་
གྲོགས་ཀྱི་མ་རྐང་ཡོངས་རྫོགས་ཉོ་དགོས་པ་རེད། དེ་མིན་སྒོར་མོ་དག་མིང་ལ་བཙོན་
གྲོགས་ཚོགས་པ་ཟེར་བའི་བྱམས་བརྩེ་ཚོགས་པ་ཞིག་ལ་དབུལ་དགོས། བགྲེས་པོས་ད་
དུང་ཡི་གེ་ཞིག་བཞག་ཡོད་པ་དེའི་ནང་། ཁོ་ཚོའི་གཅེས་ཕྲུག་ཨེ་ཏི་ཧྭ་ལ་ཁོ་ཚོའི་ཚབ་
བྱས་ནས་ཆོ་ཀྲིར་བདག་སྐྱོང་བྱེད་པ་དང་། སྔོན་ཆད་ཀྱི་ཁོ་ཚོ་ནང་བཞིན་ཁོ་ལ་རོགས་
རམ་དང་སྲུང་སྐྱོབ་བྱེད་དགོས་པའི་རེ་ཞུ་བཏོན།
67འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཨེ་ཏི་ཧྭ་ཁ་ལེན་ཚིག་བརྩི་ཁྲི་སྟོང་གིས་འཐད་པ་བྱུང་བ་ཡིན། དེ་ནས་ཆོ་ཀྲི་ནི་ཚོང་
ཁང་དེའི་ནང་གི་མཉམ་འབྲེལ་ཚོང་མིར་གྱུར། ཁོ་རང་མཉམ་འབྲེལ་ཚོང་མི་ནུས་འཇོན་
ཅན་ཞིག་མིན་ཏེ། ཁོ་རང་གིས་སྔོན་ཆད་ཨ་རག་འཐུང་ནས་གོམས་ལོབས་སུ་གྱུར་པ་དང་།
མ་འགྱངས་པར་ཡང་ཉིན་རྒྱུན་ཨ་རག་ལ་རོལ་བའི་ཆང་རྐྱལ་ཞིག་ཏུ་གྱུར། ཁོའི་ཤ་མདོག་
དང་མིག་མདངས་ལ་བལྟས་པ་ཙམ་གྱིས་ཀྱང་སྐྱུག་བྲོ་བའི་དོན་དངོས་འདི་ར་སྤྲོད་བྱེད་
ཐུབ། ཨེ་ཏི་ཧྭ་ཡིས་དེ་སྔ་ཞི་དུལ་གཅེས་སུ་འོས་ཤིང་། སེམས་བཟང་སྙིང་རྗེ་ལྡན་པའི་བུ་
མོ་ཞིག་དང་དགའ་རོགས་སྒྲིག་ཡོད། ཁོ་ཚོ་ཕན་ཚུན་བརྩེ་བ་ལྡན་པ་མ་ཟད། ད་དུང....
འོན་ཀྱང་དུས་སྐབས་འདིའི་ནང་དུ། ཆོ་ཀྲི་ཡིས་མོར་དགའ་རོགས་སྒྲིག་རྩིས་བྱས་ལ།
མོར་མཆི་མ་དཀུ་བཞིན། ཞུ་བ་ཡང་ཡང་བྱས་ནས། མཇུག་མཐར། མོ་ངུ་བཞིན་དུ་ཨེ་ཏི་
ཧྭ་འཚོལ་དུ་ཡོང་སྟེ། མོས་ཕུལ་བྱུང་མཆོག་གྱུར་གྱི་འགན་འཁྲི་ཞིག་ལ་གདོང་གཏད་ཡོད་
བཞིན་དུ—མོ་རང་ཉིད་ཀྱི་སྒེར་སེམས་ཀྱིས་མོའི་འགན་ཁུར་ལག་བསྟར་བྱེད་པར་
བཀག་འགོག་བྱ་མི་ནུས་ཏེ། མོ་ངེས་པར་དུ “སྙིང་རྗེ་བོའི་ཆོ་ཀྲི" ཡི་ཆུང་མ་བྱ་དགོས། དེ
ལྟར་ད་གཟོད “ཁོ་རང་བཟང་བསྒྱུར” བྱ་ནུས་པ་ཡིན། མོས་དེ་ལྟར་བྱས་ན་རང་ཉིད་ཀྱི་
ཡིད་སེམས་སྡུག་སྲིད་ལ། མོས་ཀྱང་མཇུག་འབྲས་དེ་འདྲ་ཡིན་པ་ཤེས་པ་སོགས་མོས་ད་
དུང་དེ་དང་དེ་འདྲའི་སྐད་ཆ་འགའ་བཤད་པ་ཡིན། འོན་ཀྱང་། དོན་འདི་ནི་རང་འགན་
གཞན་ལ་དཀྲི་ཐབས་མེད་པ་ཞིག་ཡིན། དེ་ལྟར། མོ་ཆོ་ཀྲི་ཡི་ཆུང་མར་གྱུར། ཨེ་ཏི་ཧྭ་ཡི་
སེམས་པ་ཕལ་ཆེར་གས་ཆག་ཏུ་གྱུར་སོང་ལ། མོའང་དེ་ལྟར་ཡིན། འོན་ཀྱང་། ཨེ་ཏི་ཧྭ་ཡི་
རྨ་ཁ་ཕྱིར་སོས་ནས། ཁོས་བུ་མོ་གཞན་པ་ཞིག་ཆུང་མར་བསུས་པ་དེ་ཡང་ཧ་ཅང་ཕུལ་དུ་
བྱུང་བ་ཞིག་ཡིན།
ཁྱིམ་ཚང་གཉིས་ཀར་བྱིས་པ་སྐྱེས་ཡོད། མ་ལི་ཡིས་བློ་སེམས་རྩེ་གཅིག་གིས་མོའི་
ཁྱོ་གར་བསྒྱུར་བཅོས་བྱས། འོན་ཀྱང་། འགན་ཁུར་འདི་དཀའ་དྲགས་སོང་། ཆོ་ཀྲིས་མུ་
68དབྱིན་སྒོར་ཁྲི་བརྒྱ་ཤོག་མ།
མཐུད་དུ་ཨ་རག་ལ་རོལ་ནས། ཡང་དུས་སྐབས་ཤིག་འགོར་རྗེས། ཁོས་གདུག་རྩུབ་ཀྱིས་
མོ་དང་བྱིས་པ་རྣམས་ལ་མནར་གཅོད་བཏང་བ་ཡིན། མི་སེམས་བཟང་མང་པོ་ཞིག་གིས་
ཆོ་ཀྲི་ལ་ཁ་ཏ་སློབ་གསོ་གནང——ངོ་མ་བཤད་ན། སྔར་རྒྱུན་ལྟར་ན་མི་འདི་དག་གིས་
འདི་འདྲའི་ནུས་ཤུགས་འདོན་དགོས་པ་ཡིན—འོན་ཀྱང་ཁོས་བློ་བདེ་བག་ཕེབས་ཀྱིས་
བསམ་རྒྱུར། དེ་ལྟར་ནུས་ཤུགས་འདོན་པ་ནི་མི་འདི་དག་གིས་ཁོ་ལ་སེམས་ཁུར་གནང་
འོས་པ་ཞིག་ཡིན་ལ། ཁོ་ཚོས་སྒྲུབ་འོས་པའི་འགན་ཁུར་ཡང་ཡིན། དེའི་ཕྱིར་ཁོ་ལ་རྐྱེན་
དེ་ཡིས་འགྱུར་ལྡོག་འབྱུང་སྲིད་པ་མ་རེད། གང་མགྱོགས་སྒོས་ཁོ་ལ་ཡང་བསྐྱར་ངན་ཞིག་
ལོབས་སོང——དེ་ནི་ལྐོག་ནས་ཤོ་རྒྱན་འཇོག་ཏུ་འགྲོ་བ་དེ་ཡིན། ཁོའི་བུ་ལོན་གཅིག་
ཐོག་གཉིས་བརྩེགས་ཡིན། དེ་ནས་གསང་ཅི་ཐུབ་ཀྱི་སྒོ་ནས་ཁོའི་ཚོང་ཁང་གི་ཡིད་རྟོན་
ཁག་ཐེག་སྤྱད་ནས་སྒོར་མོ་བསྐྱིས་པ་ཡིན། ཁོས་གཡོ་ཐབས་འདི་བེད་སྤྱད་ནས་སྒོར་མོ་
བསྐྱི་ཅི་ཐུབ་བྱས་པར་མ་ཟད། ཐེངས་རེ་རེ་ཚང་མ་ཡིད་བཞིན་དུ་ལེགས་འགྲུབ་བྱུང་བ་
ཡིན། ཐ་ན་ཉིན་ཞིག་གི་ཞོགས་པར་རྫོང་གི་བདེ་འཇགས་དཔོན་པོ་ཐོན་ནས་ཚོང་ཁང་
གཞུང་བཞེས་བྱས་ཏེ། གཅེན་གཅུང་གཉིས་ཀ་དབུལ་བོ་དབུལ་རྐྱང་དུ་གྱུར་སོང་།
དེ་ལྟར་འཚོ་བ་སྐྱེལ་ཐབས་དཀའ་བའི་གནས་སུ་བཅར་ཏེ། ཁོ་ཚོའི་གནས་ཚུལ་ཇེ་
སྡུག་ནས་ཇེ་སྡུག་ཏུ་གྱུར་པ་ཡིན། ཨེ་ཏི་ཧྭ་ཡི་ཁྱིམ་མི་ཐོག་ཁང་ཀླད་ངོས་ཤིག་ཏུ་བསྡད་དེ།
རང་ཉིད་ཀྱིས་ཉིན་མཚན་མེད་པར་རྒྱ་སྲང་དུ་ཕར་འགྲོ་ཚུར་འགྲོ་བྱས་ནས་བྱ་བ་བཙལ་
དུ་བརྒྱུགས། ཁོས་མི་གཞན་པར་ཁོ་ལ་བྱ་བ་ཞིག་གནང་བར་ཞུ་བ་བྱས་མོད། མི་དེ་དག་
གིས་དངོས་གནས་ཁོ་ལ་བྱ་བ་མ་གནང་བ་རེད། ཁོས་ཡ་མཚན་སྒོས་རྟོགས་བྱུང་བ་ནི། ཁོ་
རང་གི་ངོ་གདོང་དེ་ལྟར་མགྱོགས་མྱུར་ངང་མི་རྣམས་ཀྱིས་དགའ་བསུ་མི་བྱེད་པར་གྱུར་
པ་དེ་ཡིན། ཁོ་རང་ཕྱོགས་གཅིག་ནས་ཡ་མཚན་སྐྱེས་ཤིང་ཕྱོགས་གཅིག་ནས་སེམས་སྡུག་
ཀྱང་སྐྱེས། སྔོན་ཆད་མི་རྣམས་ཀྱིས་ཁོ་ལ་མཚོན་པའི་སེམས་ཁུར་དེ་ནི། དངོས་གནས་
69འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འདི་ལྟར་བྱ་འཕུར་བའི་མགྱོགས་ཚད་ཀྱིས་མེད་པ་དང་མི་སྣང་བར་གྱུར་སོང་བ་ཡིན།
དེ་ལྟར་ཡིན་ནའང་། ཁོས་ངེས་པར་དུ་བྱ་བ་ཞིག་རྙེད་དགོས། དེ་ནས་ཁོས་ཁོང་ཁྲོ་
མནན་ནས་བཟོད་བསྲན་བྱས་ཏེ། མུ་མཐུད་དུ་སྲོག་བསྡོས་ཏེ་བཙལ་བ་ཡིན། ཁོས་མཇུག་
མཐར་སོ་ཕག་བྱེ་མའི་ཐལ་གཞོང་དུ་བླུགས་ཤིང་ཡར་སྐས་ལ་འགོས་ནས་སྐྱེལ་འདྲེན་
བྱེད་པའི་བྱ་བ་ཞིག་རྙེད་པས། ཁོ་རང་གིས་དེ་ལ་བཀའ་དྲིན་ཚད་མེད་ཞུས་སོང་། འོན་
ཀྱང་། དུས་དེ་ནས་བཟུང་། མི་སུ་ཡིས་ཀྱང་ཁོ་རང་གར་སོང་བར་མ་ཤེས། ཁོའི་ཡོད་ཚད་
ལ་སེམས་ཁུར་བྱེད་མཁན་མེད་པ་རེད། ཁོས་མུ་མཐུད་དུ་ཁོ་རང་ཞུགས་པའི་ཀུན་སྤྱོད་
དར་སྤེལ་གྱི་རྩ་འཛུགས་དེ་དག་ལ་ཚོགས་དངུལ་སྤྲོད་པའི་ནུས་པ་མེད་པར་གྱུར་ཏེ། སྡུག་
བསྔལ་ཚད་མེད་མི་མྱོང་ཐབས་མེད་བྱུང་། མིག་གིས་བལྟས་བལྟས་ལ་རང་ཉིད་ཀྱི་ཚོགས་
མིའི་ཐོབ་ཐང་མེད་པར་འགྲོ་བའི་ངོ་ཚ་མྱོང་དགོས་བྱུང་།
འོན་ཀྱང་། སྤྱི་དམངས་ཀྱིས་སྔར་ལས་མགྱོགས་མྱུར་སྒོས་ཨེ་ཏི་ཧྭ་བརྗེད་པ་དང་སྣང་
མེད་དུ་བཏང་བ་ན། ཆོ་ཀྲི་ལ་སྤྱི་དམངས་ཀྱིས་སྔར་ལས་མགྱོགས་མྱུར་སྒོས་མཉམ་འཇོག་
དང་སེམས་ཁུར་གནང་བ་རེད། ཉིན་ཞིག་གི་ཞོགས་པར། མི་རྣམས་ཀྱིས་ཁོའི་ལུས་ཀྱི་ལྭ་བ་
ཐེད་ཅིང་། ཆང་གིས་བཟི་ནས་ར་རོར་གྱུར་ཏེ། ཆུ་རྐའི་ནང་དུ་ནར་འདུག་པ་མཐོང་། བུད་
མེད་ཆང་གཅོད་མྱུར་སྐྱོབ་ཚོགས་པའི་ཚོགས་མི་ཞིག་གིས་ཁོ་རང་ཡར་ལེན་ཐབས་བྱས་པ་
མ་ཟད། ཁོ་ལ་བདག་སྐྱོང་གི་འགན་ཁུར། དེའི་མཚུངས་སུ་ཁོའི་ཆེད་དུ་ཞལ་འདེབས་སྒོར་
མོ་བསྡུ་བའི་བྱ་འགུལ་སྤེལ་ནས། གཟའ་འཁོར་ཧྲིལ་བོ་གཅིག་ལ་ཁོ་རང་ལ་ཨ་རག་འཐུང་
དུ་མ་བཅུག་ལ། དེ་ནས་ཁོ་ལ་ལས་གནས་ཤིག་བཙལ་ཏེ། ཚགས་པར་སྟེང་དོན་འདིའི་བརྒྱུད་
རིམ་ཚང་མ་མཚམས་སྦྱོར་བྱས།
དེ་ལྟར་བྱས་ཚེ། སྤྱི་དམངས་ཀྱི་དོ་སྣང་བྱེད་ཡུལ་དེ་སྡར་མ་འདིའི་ལུས་སྟེང་དུ་དྲངས་ནས་
མི་མང་པོ་ཞིག་འཛེམ་བག་མེད་པར་ཡར་ལངས་ཤིང་། ཤུགས་ཡོད་ཚད་ཀྱིས་རྒྱབ་སྐྱོར་དང་
70དབྱིན་སྒོར་ཁྲི་བརྒྱ་ཤོག་མ།
སྐུལ་མ་བཏང་ལ། ཁོ་རང་སྐྱོན་སྤང་གསར་སྒྱུར་ཡོང་བར་རོགས་རམ་བྱས། ཁོས་ཟླ་གཉིས་
རིང་ཆང་ཐིགས་པ་ཙམ་ཡང་ཁ་ལ་མ་རེག་པར། དུས་སྐབས་དེར་ཁོ་ནི་མི་སེམས་བཟང་
གི་གཅེས་ཕྲུག་ཅིག་ཏུ་གྱུར་པ་རེད། རྗེས་སུ། ཁོ་པ་ཡང་བསྐྱར་ངན་རུལ་དུ་གྱུར་སོང་།3
ཆུ་རྐའི་ནང་དུ་འགྱེལ་ལོག་བརྒྱབ། འདིས་ཡོངས་ཁྱབ་ལ་སེམས་ཚེགས་དང་སྐྱོ་སྣང་
བསླངས་སོང་། འོན་ཀྱང་། མཆོག་གྱུར་གྱི་བུད་མེད་ཚོགས་པས་ཡང་བསྐྱར་ཁོ་རང་ཐེངས་
གཅིག་ལ་བསྐྱབས་ཏེ། མོ་ཚོས་ཁོ་རང་ཉིད་གཙང་ཁྲུས་བྱེད་དུ་བཅུག མོ་ཚོས་ཁོ་རང་ལ་
ཟས་རྒྱགས་ཚད་ཅིག་ཟ་རུ་བཅུག་ཅིང་། མོ་ཚོས་ཁོའི་སྐྱོ་སྡུག་ཡིད་འཕྲོག་གི་འགྱོད་གླུ་ལ་
ཉན་ཞིང་། མོ་ཚོས་ཡང་བསྐྱར་ཁོ་ལ་ལས་གནས་ཤིག་བཙལ། ཚགས་པར་དུའང་དོན་འདིའི་
བརྒྱུད་རིམ་ཁྱབ་བསྒྲགས་བྱས་ཏེ་གྲོང་ཁྱེར་ཡོངས་ཀྱི་མི་ཡིས། སྡར་མ་འདིས་ཇི་ལྟར་ཡང་
བསྐྱར་མི་གསར་བ་ཞིག་བྱེད་པར་རྒྱུས་ལོན་གནང་ཞིང་། གནོད་ཐེབས་མཁན་འདིས་ཀྱང་
ཇི་ལྟར་དུག་ཆུ་དང་འཐབ་འཛིང་བྱས་པ་སོགས་ཚང་མས་དེའི་ཆེད་དུ་བདེ་སྐྱིད་ཀྱི་མཆི་
མ་ལྷུག་ལྷུག་ཏུ་གཏོང་བཞིན་ཡོད། དེ་ནས་ཁོ་ཚོས་ཆང་འགོག་སྤྲོ་སྐྱེད་ཚོགས་འདུགཟབ་
རྒྱས་ཤིག་བསྡུས་ནས། མི་སེམས་འགུལ་བའི་གཏམ་བཤད་དུ་མ་ཞིག་སྤེལ། ཚོགས་གཙོས་
སེམས་འགུལ་ཐེབས་པའི་བཤད་སྟངས་ཀྱིས་ན་རེ། “ད་ལྟ་ང་ཚོས་ཆང་གཅོད་མཁན་གྱི་
མིས་མིང་རྟགས་བཀོད་ནས་ཁག་ཐེག་བྱེད་པར་འབོད་སྐུལ་བཏང་། ངས་བསམ་ན། ཁྱོད་
ཚོས་མི་འགྱངས་པར་སེམས་འགུལ་ཐེབས་པའི་སྣང་ཚུལ་ཞིག་མཐོང་ངེས་ཡིན། ཚོམས་
ཁང་འདིའི་ནང་དེ་མཐོང་མཁན་རྣམས་ཀྱིས་མིག་ཆུ་མི་བཞུར་བའི་མི་ཧ་ཅང་ཉུང་བ་
ཡིན” ཞེས་སྨྲས། དེར་མཐུད་ནས་གོ་རྒྱུ་ཟབ་པོ་ཡོད་པའི་ཁུ་སིམ་ཞིག་དང་། དེའི་རྗེས་ནི་ཆོ་
ཀྲི•པུན་ཏུན་བུད་མེད་ཆང་གཅོད་མྱུར་སྐྱོབ་ཚོགས་པ་ཡི་སྐེ་རགས་དམར་པོ་བཅིངས་པའི་
[1] མ་ཡིག་ཏུ་ངན་རུལ་དུ་འགྲེལ་ཆོག་ལ། མར་ལྷུང་བར་ཡང་གོ་ཆོག
[2] སྤྲོ་སྐྱེད་ཚོགས་པ་ནི་ཡེ་ཤུའི་ཆོས་ལུགས་གསར་བའི་ནང་གི་གྲུབ་མཐའ་ཞིག་ཡིན། དེས་ཆོས་
ལུགས་ལ་དགའ་ནས་སྨྱོ་རུ་འཇུག་ནུས།
71འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཚོགས་མིས་སྲུང་སྐྱོབ་འོག
གཏམ་བཤད་སྟེགས་བུར་འཛེགས་ནས། ཁག་ཐེག་ཡི་གེར་
མིང་རྟགས་བཀོད་པ་ན། ཚོམས་ཁང་ནང་ཐལ་མོ་རྡེབ་སྒྲས་ཁེངས་ཤིང་། མི་ཡོད་ཚད་ལ་
དགའ་བའི་མཆི་མ་བཞུར། ཚོགས་ཆེན་གྲོལ་རྗེས། མི་ཡོད་ཚད་ཀྱིས་སྐྱོན་སྤང་གསར་སྒྱུར་
མཁན་ལ་ལག་འཇུ་དམ་པོ་བྱས། ཉིན་གཉིས་པར་ཁོའི་ཟླ་ཕོགས་ཀྱང་ཡར་འཕར་སོང་། དེ་
ནས་ཁོ་རང་ནི་གྲོང་ཁྱེར་ཡོངས་ཀྱི་སྲང་ལམ་སོ་སོའི་གཏམ་གླེང་གི་བརྗོད་གཞིར་གྱུར་ཏེ།
ལོ་རྒྱུས་སྟེང་གི་དཔའ་བོའི་མི་སྣ་རུ་གྱུར། ཚགས་པར་སྟེང་དོན་འདིའི་མགོ་མཇུག་བར་
བཀོད་པ་ཡིན།
ཆོ་ཀྲི་
རྠེ•པུན་ཏུན་ནམ་ཡང་དུས་བཅད་ལྟར “ལྷུང” སྲིད་དེ། ཟླ་གསུམ་རེའི་ནང་
ཐེངས་རེ་ཡིན། འོན་ཀྱང་ཐེངས་རེ་རེ་ཚང་མར་གདེང་ཚོད་ཆེན་པོས་ངང་མི་ཞིག་གིས་ཁོ་
རང་སྐྱོབ་ངེས་ཏེ། ཁོ་ལ་སྙོམ་སྒྲིག་གང་ལེགས་བྱས་རྗེས། ཁོའི་ཆེད་དུ་ལས་གནས་བཟང་
པོ་ཞིག་བཙལ་བ་ཡིན། རྗེས་སུ། ངན་གཤིས་བཅད་པའི་ཨ་རག་འཐུང་མཁན་ཞིག་ཡིན་
པའི་ཆ་ནས་ས་ཆ་སོ་སོར་སོང་ནས་གཏམ་བཤད་གནང་། དེ་ལ་ཉན་མཁན་ཤིན་ཏུ་མང་
ཞིང་། ཤུགས་རྐྱེན་ཆེན་པོ་ཞིག་བཞག་སོང་།
ཕ་ཡུལ་དུ། ཁོ་ལ་མི་རྣམས་ཀྱི་དགའ་བསུ་ཆེན་པོ་ཐོབ་ཅིང་། མི་རྣམས་ཀྱི་ཡིད་
ཆེས་ཆེན་པོ་བྱས་པ—འདི་ནི་མཚམས་རེར་ཨ་རག་མི་འཐུང་བའི་དུས་སྐབས་ཙམ་
ཡིན—ཐ་ན་ཁོས་མིང་གྲགས་ཆེ་བའི་མི་སྣ་ཞིག་གི་མཚན་མིང་བེད་སྤྱད་ནས། དངུལ་
ཁང་ལས་སྒོར་མོ་འབོར་ཆེན་ཞིག་བླངས་ཆོག་པ་ཡིན། དེ་ནས་མི་རྣམས་ཀྱིས་གནོན་
ཤུགས་ཆེན་པོ་མྱོང་བཞིན། ཁོ་རང་གིས་མིང་རྟགས་རྫུན་མ་བཀོད་རྐྱེན་ཉེས་ཆད་མི་
གཅོད་པར་བསྐྱབས་པ་ཡིན། མཇུག་འབྲས་ནི་ཁོ་ཚོ་ཁ་ཤས་ལེགས་འགྲུབ་བྱུང་སོང་
སྟེ ——ཁོ་རང་ལོ་གཉིས་ལ “བཀག་བསྐྱིལ” ཙམ་ལས་མ་བྱས། ལོ་གཅིག་གི་དུས་ཡུན་
འགོར་རྗེས། མི་སེམས་བཟང་དེ་ཚོས་འབད་བརྩོན་ལྷོད་མེད་བརྒྱུད་ནས། ཐ་མ་ཡོངས་སུ་
72དབྱིན་སྒོར་ཁྲི་བརྒྱ་ཤོག་མ།
ལེགས་འགྲུབ་བྱུང་། ཁོས་བཙོན་འགྲོལ་ཡི་གེ་ཞིག་པང་དུ་ཉར་ནས་བཙོན་ཁང་ལས་ཐོན་
བྱུང་། བཙོན་གྲོགས་ཚོགས་པའི་ཚོགས་མི་རྣམས་ཀྱིས་བཙོན་ཁང་སྒོ་ཁར་ཁོ་རང་བསུ་
ལེན་བྱས་ཏེ། ལས་གནས་བཟང་པོ་ཞིག་ཏུ་ཁོ་རང་གདན་འདྲེན་ཞུས། དེ་རུ་ཟླ་ཕོགས་སྒོར་
མནོག་མོ་ཞིག་ལོངས་སུ་སྤྱད་ཆོག་ལ། གཞན་པའི་མི་སེམས་བཟང་ཡོད་ཚད་ཚང་མ་སྔོན་
དུ་སོང་ནས། ཁོ་ལ་བསམ་འཆར་བཏོན་ཞིང་སྐུལ་མ་བཏང་ནས་ཁོ་ལ་སྲི་ཞུ་སྒྲུབ་འདོད་
པའི་སེམས་པ་བསྟན། ཐེངས་ཤིག་ལ། ཨེ་ཏི་ཧྭ་སྨི་ཨེར་སི་ཡིས་འཚོ་བ་སྐྱེལ་ཐབས་དཀའ་
བའི་དུས། བཙོན་གྲོགས་ཚོགས་པར་སོང་ནས་བྱ་བ་བཙལ་མྱོང་བ་ཡིན། འོན་ཀྱང་དེ་གའི་
མི་ཡིས་ཁོར་དྲི་བ་འདི་འདྲ་ཞིག་བཏོན་བྱུང་སྟེ། “ཁྱོད་བཙོན་མ་བྱས་མྱོང་ངམ” ཟེར། དེ་
ནས། དོན་འདི་དེ་ལྟར་སླ་མོས་ངང་མེད་པར་གྱུར།
གོང་གི་དོན་དེ་དག་མཚམས་མེད་པར་འབྱུང་བཞིན་པའི་དུས་སུ། ཨེ་ཏི་ཧྭ“སྨི་ཨེར་
སི་ཡིས་གནས་བབ་ངན་པའི་ཁྲོད་ཁུ་སིམ་མེར་འཕག་འཚག་བྱེད་བཞིན་ཁོ་རང་སྔར་
བཞིན་ཧ་ཅང་དབུལ་བོར་གྱུར་འདུག འོན་ཀྱང་། དངུལ་ཁང་ནང་ཧ་ཅང་མཐོང་ཆེན་
དང་ཡིད་རྟོན་ཐོབ་པའི་དངུལ་གཉེར་པ་ཞིག་ཡིན་པའི་ཆ་ནས། གཏན་འཇགས་ཀྱི་ཟླ་
ཕོགས་དེས་ཀྱང་ཁོའི་འཚོ་བ་རྒྱུན་འཁྱོངས་བྱེད་པར་འདང་བ་རེད། ཆོ་ཀྲི•པུན་ཏུན་
གཏན་ནས་ཨེ་ཏི་ཧྭ་ཡི་ཉེ་སར་མི་བཏུད་པ་ཡིན། མི་རྣམས་ཀྱིས་ཀྱང་ཁོས་ཨེ་ཏི་ཧྭ་ཡི་ཉེ་
བའི་གནས་ཚུལ་འདྲི་བ་གཏན་ནས་ཐོས་མ་མྱོང་བ་ཡིན། ཆོ་ཀྲི་ཕལ་ཆེར་དགའ་བས་མྱོས་
ཏེ། ཡུན་རིང་ཞིག་ལ་ཕྱིར་གྲོང་ཁྱེར་དུ་མ་འབྱོར་བར། གཞུག་ནས་ཁོ་པ་ངན་རུལ་དུ་གྱུར་
པའི་གནས་ཚུལ་ཞིག་བསྒྲགས་ཡོང་མོད། ད་དུང་བདེན་དཔང་གིས་ར་སྤྲོད་བྱས་མེད།
དགུན་ཁའི་མཚན་མོ་ཞིག་ལ། ངོ་གདོང་བཀབ་པའི་འཕྲོག་བཅོམ་པ་འགའ་
དངུལ་ཁང་དེར་འཛུལ་བྱུང་བར། ཏག་ཏག་དེ་རུ་ཨེ་ཏི་ཧྭ་མ་གཏོགས་མི་འདུག འཕྲོག་
བཅོམ་པས་ཉེན་འགོག་ལྕགས་སྒམ་གྱི་སྒོ་དབྱེ་བདེ་ཆེད། ཁོ་ལ་བཙན་གྱིས “གསང་
73འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གྲངས” བཤད་དགོས་ཟེར། ཁོས་ཁས་མ་བླངས་པ་ཡིན། ཁོ་ཚོས་ཁོ་ལ་འཆི་བས་འཇིགས་
སྐུལ་བྱས་ཚེ། ཁོ་ན་རེ། ཁོའི་གླ་བདག་ཁོ་ལ་རློམ་ཡོད་པས། ཁོ་རང་གིས་ཡིད་ཆེས་ལ
ཁྲེལ་མེད་བྱ་མི་རུང་། གལ་ཏེ་ངེས་པར་དུ་ཁོ་རང་འཆི་དགོས་ཚེ། ཁོ་རང་འཆི་བར་འདོད།
འོན་ཀྱང་། ཁོ་རང་གསོན་ཐུབ་ཚེ། ཁོས་བློ་དཀར་གཞུང་དྲང་མཐའ་འཁྱོལ་བར་བྱེད།
ཁོས “གསང་གྲངས” མི་བཤད་ཅེས་ཟེར། འཕྲོག་བཅོམ་པས་ཁོ་རང་བཀུམས་སོང་།
ཉེན་རྟོག་པས་མི་གསོད་ལག་དམར་འདེད་འཛིན་བྱས་པར། མ་གཞི་ཉེས་ཅན་གྱི་
མགོ་གཙོ་ཆོ་ཀྲི•པུན་ཏུན་རེད། མི་རྣམས་ཀྱིས་ཡོངས་ཁྱབ་སྒོས་གཤིན་པོའི་བྱིས་པ་དྭ་
ཕྲུག་དང་ཡུགས་མོར་སྙིང་རྗེ་སྒོམ་སྟེ། རྒྱལ་ཡོངས་ཚགས་པར་ཡོངས་སུ། རྒྱལ་ཡོངས་
དངུལ་ཁང་ཡོད་ཚད་ཀྱིས་ངན་གསོད་ཐེབས་པའི་དངུལ་གཉེར་པའི་བློ་དཀར་དང་དཔའ་
མཛངས་རྟུལ་ཕོད་ལ་བསྟོད་བསྔགས་བྱ་འོས། འཚང་ཁ་ཤིག་ཤིག་གིས་ལག་ཟུང་རིང་དུ་
བརྐྱངས་ནས་ཆགས་ས་རྟེན་ས་མེད་པའི་ཁྱིམ་ཚང་ལ་མུག་སྐྱོབ་བྱ་འོས་པའི་འབོད་སྐུལ་
བཏང་། ཐ་མར་དངུལ་སྒོར་མང་པོ་ཞིག་གི་རོགས་དངུལ་ཐོབ་ནས། སྤྱིའི་གྲངས་ཀ་སྒོར་
ལྔ་བརྒྱ་ལྷག་ལ་སླེབས་སོང—འདི་ཆ་སྙོམས་བྱས་ན་ཕལ་ཆེར་རྒྱལ་ཡོངས་དངུལ་ཁང་
རེ་རེས་སྒོར་ཟུར་གཅིག་རེ་ལ་ཉེ་བའི་རོགས་དངུལ་གྱི་བརྒྱད་ཆའི་གསུམ་ཙམ་ཟིན་པ་
ཡིན། དངུལ་གཉེར་པ་ཁོ་པ་གནས་པའི་དངུལ་ཁང་དེས། ཁོ་ཚོའི་བཀའ་དྲིན་གྱི་སེམས་
པ་མཚོན་ཆེད། བདེན་དཔང་བྱས་དོན། (འོན་ཀྱང་། བཤད་ན་ངོ་གནོང་དགོས་ཏེ། དངོས་
གནས་དོན་འདིའི་སྟེང་ཕམ་ཁ་ཉོས་སོང)བློ་དཀར་གཞུང་བཟང་གི་དངུལ་གཉེར་མཁན་
དེའི་རྩིས་ཐོ་ཞིབ་གསལ་མེད་ཕྱིར། རྩིས་བཤེར་བྱས་རྗེས་ཉེས་ཆད་གཅོད་པར་བྱོལ་བའི་
ཆེད་དུ། དབྱུག་པ་ཆེན་པོ་ཞིག་གིས་རང་ཉིད་ཀྱི་མགོ་ལ་བརྡེགས་ནས་ཤི་སོང་བ་ཡིན་
ཞེས་བཤད།
ཆོ་ཀྲི•པུན་ཏུན་ལ་བཙོན་བཏོན་ཞུ་ལེན་གྱི་འདྲི་ཞིབ་ཁེལ་བ་ཡིན། དེ་ལྟར་མི་ཡོད་
74དབྱིན་སྒོར་ཁྲི་བརྒྱ་ཤོག་མ།
ཚད་ཀྱིས་དྭ་ཕྲུག་ཡུགས་མོ་རྣམས་བརྗེད་སོང་བ་ལྟར། དེ་ལས་ལྡོག་སྟེ་ཉམ་ཞན་གྱི་ཆོ་
ཀྲིའི་ཆེད་དུ་སེམས་ཁུར་བྱས། ཁོ་རང་བསྐྱབ་ཆེད། དངུལ་སྒོར་དང་དབང་ཤུགས་ཀྱིས་
སྒྲུབ་ཐུབ་པའི་དོན་ཡོད་ཚད་བསྒྲུབས་ཚར་བ་རེད། འོན་ཀྱང་། ཡོད་ཚད་ཕམ་པར་གྱུར། ཁོ་
རང་ལ་སྲོག་ཁྲིམས་བཅད་སོང་། ཁུལ་དཔོན་ནི་དེ་མ་ཐག་ཉེས་པ་ཉུང་འཕྲིར་གཏོང་བའི་
ཞུ་བ་དང་ཁྲིམས་ཐར་གཏོང་བའི་རེ་འདུན་ཞུ་ཡིག་གིས་དཀའ་གནས་སུ་ཚུད་པར་བྱས།
རེ་འདུན་ཞུ་ཡིག་ཁྱེར་ཡོང་བའི་མིའི་ཁྲོད་དུ། ངུ་ཤུམ་བྱེད་པའི་བུ་མོ་ལོ་ཆུང་ཡོད། སྐྱོ་
གདུང་གིས་ངོ་གདོང་ཁེབས་པའི་ཕྱུགས་ཆུང་མ་རྒན་པ་དང་། མིའི་སེམས་ལ་སྙིང་རྗེ་སྐྱེད་
པའི་ཡུགས་ས་མས་གྲུབ་པའི་འཐུས་ཚབ་ཚོགས་པའང་ཡོད། ཁྱུ་དང་ཁྱུ་བྱས་ནས་སེམས་
འགུལ་ཐེབས་པའི་དྭ་ཕྲུག་ཀྱང་ཡོད་པ་རེད། འོན་ཀྱང་། མི་ཆོག ཁུལ་དཔོན—ཐེངས
འདིར—ཐབས་ཤེས་གཏོང་བར་འཐད་པ་མིན།
སྐབས་དེར་ཆོ་ཀྲི•པུན་ཏུན་གྱིས་ཆོས་ལུགས་ལ་དད་མོས་བྱས་ཏེ། གནས་ཚུལ་བཟང་
པོ་འདི་མྱུར་དུ་ཕྱོགས་བཞིར་ཁྱབ་པར་གྱུར། དུས་དེ་ནས་བཟུང་། ཁོའི་བཙོན་ཁང་དུ་ནམ་
ཡང་གཞོན་ནུ་མ་དང་། བུད་མེད། ཡང་ན་མེ་ཏོག་གིས་ཁེངས་ཏེ་ཉིན་ཧྲིལ་བོར། དེ་རུ་མི་
ཡིས་གསོལ་བ་འདེབས་པ་དང་། སྙན་ངག་བསྟོད་གླུ་གྱེར་བ། དྲིན་དྲན་སྨོན་ལམ་གསུང་
བ། གནས་ལུགས་བརྗོད་པ། མིག་ཆུ་འདོན་པ་སོགས་བྱས་ནས་ལན་རེར་དུས་ཚོད་སྐར་
ཆ་ལྔའི་རིང་གསོལ་ཇ་དང་ཞལ་ཏོག་ཙམ་རྒྱག་པ་ལས། དུས་ཚོད་བར་མཚམས་ཙམ་ཡང་
མེད་པ་རེད།
རྣམ་པ་འདི་ཡུན་རིང་རྒྱུན་བསྐྱངས་ནས་ཉེས་ཅན་འགེགས་གསོད་གཏོང་བའི་ཉིན་
དེའི་བར་བསྡད་པ་ཡིན། དུས་དེར་ས་དེ་གའི་ཆེས་བྱམས་བརྩེ་ལྡན་ལ། ཆེས་སྙན་གྲགས་
ཆེ་བའི་མི་སྣ་འགའ་ཞིག་ངུས་ནས་དབུགས་གཏོང་དཀའ་བར་གྱུར། མིག་གིས་བལྟས་
བལྟས་ལ་ཆོ་ཀྲི“པུན་ཏུན་གྱིས་ཞྭ་ནག་པོ་ཞིག་གྱོན་བཞིན། མ་ཡིན་ཡིན་མདོག་གིས་ཕྱིར་
75འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཁོའི་ཕ་ཡུལ་དུ་ལོག དུས་སྐབས་ཤིག་ལ། ཁོའི་དུར་སར་ཉིན་རེ་བཞིན་མེ་ཏོག་གསར་བ
བཤམས་ཡོད། དུར་བྱང་སྟེང་དུ། ལག་པ་ཡ་གཅིག་ཡར་བཀྱགས་པའི་འཇིམ་སྐུ་དེའི་འོག་
ཏུ། ཡིག་འབྲུ་འདི་འདྲ་ཞིག་བརྐོས་འདུག་སྟེ། “ཁོའི་མི་ཚེ་ནི་དཔའ་ངར་ཆེན་པོས་འབད་
འཐབ་བྱས་པ་ཞིག་ཡིན།”
དཔའ་མཛངས་ལྡན་པའི་དངུལ་གཉེར་པ་དེའི་དུར་བྱང་སྟེང་དུ་འདི་འདྲའི་ཚིག་
ཅིག་བརྐོས་པར། “བབ་ཆགས་དང་། གཞུང་དྲང་། ཞི་ལྷོད། བརྩོན་ལྡན་བཅས་ཡིན་དགོས།
ད་དུང་གཞན་ལ་གུ་ཡངས་བཏང་ན། ཁྱོད་ལ་ད་ནས་མི —
མི་སུས་ཀྱང་། ཚིག་གཞུག་མ་བསམ་བཞིན་དུ་སྟོང་ཆར་གཏོང་མཁན་སུ་ཡིན་མ་
ཤེས། འོན་ཀྱང་དངོས་གནས་སུ་ཞིག་གིས་དེ་ལྟར་བགྱིས་པ་རེད།
བཤད་པ་ལྟར་ན། ད་ལྟ་དངུལ་གཉེར་པའི་ཁྱིམ་མིའི་འཚོ་བ་དཀའ་ངལ་ཅན་དུ་གྱུར་
ཡོད། འོན་ཀྱང་། དེ་ལ་སྐྱོན་མི་འདུག སྤྱོད་བཟང་ངོ་མར་རྩིས་མཐོང་བྱེད་པའི་མི་སྣ་མང་
པོ་ནས། ཁོའི་དེ་འདྲའི་དཔའ་མཛངས་དང་བློ་དཀར་གྱི་བྱ་སྤྱོད་སྟོང་ཟད་དུ་གཏོང་བར་
མི་འདོད་པ་ཡིན། དེ་ནས་ཞལ་འདེབས་སྒོར་བཞི་ཁྲི་ཉིས་སྟོང་བསྡུས་པའི་སྐོར་མོ་དེ་དག
སྤྱད་ནས་རྗེས་དྲན་ལྷ་ཁང་ཞིག་ཀྱང་བསྐྲུན་པ་ཡིན།
76
1880ལོར།དབྱིན་སྒོར་ཁྲི་བརྒྱ་ཤོག་མ།
ཨོ་ལི་ལི་ཡས་གཉེན་རྟགས་བརྒྱབ་པའི་
སྐྱེས་པ་ལས་ངན།
གཤམ་གྱི་གླེང་གཞི་ནི། ངས་མཛེས་སྡུག་གི་ཧྲེན་ཧོ་སེ་གྲོང་ཁྱེར་དུ་སྡོད་པའི་མཛེས་མ་
ཞིག་གི་འཕྲིན་ཡིག་ལས་ཤེས་རྟོགས་བྱུང་བ་སྟེ། མཛེས་མ་འདི་དང་ངེད་གཉིས་གཏན་
ནས་ངོ་མི་ཤེས། འཕྲིན་ཡིག་དེའི་ནང་གི་མིང་ལ “ཨོ་ལི་ལི་ཡ•མ་ལི་ཡ” ཞེས་འབོད་པ་
འདི་ནི། ཧ་ལམ་འགྱུར་མིང་ཡིན་ཤས་ཆེ། འོན་ཀྱང་དེ་གལ་མི་ཆེ་སྟེ། སྙིང་རྗེ་འོས་པའི་
མཛེས་མ་དེ་རྐྱེན་ངན་བར་ཆད་རབ་དང་རིམ་པར་འཕྲད་རྐྱེན། ཕལ་ཆེར་དོན་ལྔ་སྣོད་
དྲུག་ཀུན་ལ་རྨས་སྐྱོན་ཐེབས་པའི་དུས་མཚུངས་སུ། གྲོགས་པོ་མགོ་འཁོར་ཅན་དང་ལྐོག་
ནས་གནོད་འཚེ་གཏོང་བའི་དགྲ་ཕྱོགས་སྟོབས་ཤུགས་ཕན་ཚུན་འགལ་ཟླར་གྱུར་པའི་
ཤུགས་རྐྱེན་འོག རྙོག་དྲ་ཅན་དུ་གྱུར་འདུག བྱེད་ཐབས་ཅི་འདྲ་བཀོལ་ཚེ། ད་གཟོད་
བལྟས་ཚོད་ཀྱིས་མོ་སྔར་ནས་རེ་ཆད་དུ་ལྷུང་བའི་དཀའ་གནས་རྙོག་འཛིང་ཅན་དེ་ལས་
ཐར་ཐུབ་མིན་མི་ཤེས། ཅི་ཡིན་འདི་ཡིན་མི་ཤེས་པའི་གནས་ཚུལ་དེའི་འོག་ཏུ། མོས་ངའི་
ཕྱོགས་ལ་རོགས་སྐྱོར་གྱི་ལག་ཟུང་བརྐྱངས་ཏེ། ངས་མཛུབ་སྟོན་དང་སློབ་སྟོན་གནང་
བར་རེ་ཞུ་བྱས་པ་ཡིན། དེ་འདྲའི་གསོན་ཉམས་ལྡན་པའི་ཚིག་སྦྱོར་གྱིས་ཐ་ན་ཤིང་མི་
དང་རྡོ་བའི་མི་ཞིག་ཡིན་ཡང་དེའི་དོན་ལ་ཡིད་འགུལ་ཐེབས་སྲིད་པས། ད་ལྟ་ནས་མོའི་
སྐྱོ་སྡུག་གི་གཏམ་རྒྱུད་ལ་གསན་པར་གྱིས། མོས་བཤད་རྒྱུར། མོ་ལོ་བཅུ་དྲུག་ལ་སོན་པའི
77འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལོ་དེར། ཞིན་ཙེ་ཞི་ནས་ཐོན་པའི་མོ་ལས་ལོ་དྲུག་གིས་ཆེ་ཞིང་། མིང་ལ་ཝེ་ལེན་སེན•པུའུ་
ལེ་ཁུན་ལི་ཆི•ཁཱ་ལ་སེ་སིར་འབོད་པའི་གཞོན་ནུ་ཞིག་དང་འཕྲད་དེ། མོ་བརྩེ་བ་ཟབ་མོའི་
གཡང་དུ་ལྷུང་ནས། ཁོ་ལ་དགའ་སྤྲོ་ཚད་མེད་སྐྱེས། སྐབས་དེར་མི་གཉིས་ཀྱིས་ཤ་ཉེ་རྣམས་
ཡིད་འཐད་བྱུང་འོག་གཉེན་རྟགས་བརྒྱབ་པ་ཡིན། དུས་ཚོད་ངེས་ཅན་ཞིག་གི་ནང་། ཁོ་
གཉིས་ཀྱི་ལས་དབང་དུ་སྔར་ནས་ཡོད་ཐག་ཆོད་པ་དང་འདྲ་བར། ད་ནི་འཇིག་རྟེན་གྱི་མི་
གཞན་པ་མང་ཤོས་ནང་བཞིན་ནམ་ཡང་སྣང་བ་སྐྱིད་པོ་ཞིག་ཡོང་མི་སྲིད་པ་རེད། འོན་ཀྱང་།
རྗེས་སུ་ལས་ལམ་ལ་མ་སོང་བར། ལང་ཚོའི་གཞོན་ཤ་རྒྱས་བཞིན་པའི་ཁཱ་ལ་སེ་སི་ལ་ཚབས་
ཆེན་རང་བཞིན་གྱི་ལྷ་འབྲུམ་བྱུང་སྟེ་རེ་ཞིག་དྲགས་མོད། ཁོ་རང་གི་གདོང་ཡོངས་སུ་སྦྲང་
ཚང་བཞག་པ་ལྟར་འབའ་འབུར་གྱི་རྨ་རིགས་ཀྱིས་ཁེངས། ད་ནི་སྔོན་ཆད་ཀྱི་ཕོ་ཡག་དེ་དང་
གཏན་ནས་མི་མཚུངས་པར་གྱུར། དང་ཐོག་ཨོ་ལི་ལི་ཡ་ཡིས་ཀྱང་གཉེན་སྒྲིག་ཁ་ཆད་མེད་
པར་གཏོང་འདོད་མོད། མཛའ་གྲོགས་ལས་ངན་འདི་ལ་སྙིང་རྗེ་སྐྱེས་པའི་དབང་གིས་མཇུག་
མཐར་གཉེན་སྒྲིག་དུས་ཚོད་ཉིན་འགའ་ལ་ཕྱིར་འགྱངས་བྱས་ནས། དུས་སྐབས་ཤིག་ལ་ཁོ་
བོར་ཉམས་སད་བླངས་པ་ཡིན།
གཉེན་སྟོན་མ་བྱས་གོང་གི་ཉིན་དེར། པུའུ་ལེ་ཁུན་ལི་ཆི་ནས་རེ་ཞིག་བློ་རྩེ་གཅིག་
སྒྲིམ་སྒོས། མཁའ་དབྱིངས་ན་འཕུར་བཞིན་པའི་དབུགས་ལྒང་ཞིག་ལ་བལྟས་པའི་རྐྱེན་
གྱིས། ཁོ་འགྲོ་ཞོར་དོང་ཆུ་ཞིག་གི་ནང་དུ་ལྷུང་ནས་བླ་རྐང་ཡ་གཅིག་བཅག་བྱུང་བར།
པུས་མོའི་མཚམས་ནས་མི་གཅོད་ཀ་མེད་དུ་གྱུར། དེ་ནས་ཨོ་ལི་ལི་ཡའི་སེམས་ལ་ཡང་
བསྐྱར་གཉེན་སྒྲིག་ཁ་ཆད་མེད་པར་གཏོང་བའི་བསམ་བློ་སྐྱེས། འོན་ཀྱང་བརྩེ་དུང་གིས་
ཤེད་ཤུགས་ཆེ་རུ་བཟུང་ཡོད་པས། མོས་གཉེན་སྒྲིག་གི་དུས་ཆད་ཡང་བསྐྱར་ཕྱིར་རུ་
བསྣུར་ནས་ཁོ་ལ “བསྒྱུར་བཅོས” བྱེད་པའི་གོ་སྐབས་གཞན་ཞིག་གནང་བ་ཡིན།
ཡང་ཅིག་བཤད་ན། གོད་ཆག་དེ་ཡང་ལས་ངན་གཞོན་ནུ་དེའི་ལུས་སྟེང་དུ་ཐེངས་
78དབྱིན་སྒོར་ཁྲི་བརྒྱ་ཤོག་མ།
གཏོར་སྒྱོགས་མདེལ་ཕོགས་ནས་ལག་པ་ཡ་གཅིག་ལ་རྨས་གཏོར་ཐེབས། ཟླ་བ་གསུམ་ཙམ་
མ་འགོར་བར། ཁོ་རང་གི་ལག་པ་ཡ་གཅིག་སྲིང་བལ་ཤད་བྱེད་འཕྲུལ་འཁོར་གྱིས་གཏུབ་
བྱུང་། བསམ་ཡིད་ལས་འདས་པའི་རྐྱེན་ངན་འདི་དག་གི་རྡུང་རྡེག་ཐེབས་པར། ཨོ་ལི་ལི་
ཡའི་སེམས་པ་ཕལ་ཆེར་གས་ཆག་ཏུ་གྱུར་སོང་། མོར་སྐྱོ་སྡུག་ཚད་མེད་སྐྱེས་ནས། མིག་
གིས་བལྟས་བལྟས་ལ་རང་གི་སྙིང་ཉེ་མོའི་ལུས་འགྲམ་ནས་ཡལ་འགྲོ་བར་མཐོང་བ་ན།
དངོས་གནས་ཁོ་རང་གིས་འདི་ལྟར་ཆག་སྒོ་རང་བཞིན་གྱི “གཞོག་གཏུབ” བརྒྱུད་རིམ་
ཁྲོད་ནམ་ཡང་རྒྱུན་འཁྱོངས་བྱེད་མི་རུང་སྙམ་མོད། དུས་མཚུངས་སུ་མོར་འཇིགས་རུང་གི་
གོ་རིམ་དེ་དག་འགོག་པའི་བྱེད་ཐབས་བྲལ་བར་གྱུར། དེ་ནས། སྐྱོ་སེམས་རེ་ཆད་ཀྱི་ཁྲོད་
དུ། ཨུ་ཚུགས་སྒོས་མ་རྩ་རྡིབ་པའི་བར་ཁེ་བ་དེ་ཚོ་དང་འདྲ་བར་ཁོ་རང་འདི་འདྲའི་ཧ་
ལས་པའི “རིན་ཕབ” ཏུ་མ་གྱུར་པའི་སྔོན་དུ་ཅིའི་ཕྱིར་ཁོའི་ཆུང་མ་མ་བྱས་པར་འགྱོད་
པ་གཏིང་ནས་སྐྱེས། ཡིན་ནའང་། མོའི་ཞུམ་པ་མེད་པའི་བསམ་བློ་དེས་སྔར་བཞིན་མོ་ལ་
སྐྱོར་གནང་མཛད་ནས། མོས་དུས་སྐབས་ཤིག་ལ་མོ་རང་གི་གྲོགས་པོའི་རྒྱུན་ལྡན་མིན་
པའི་འགྱུར་ལྡོག་ཕྱོགས་སུ་ཡང་བསྐྱར་བཟོད་སྒོམ་བྱེད་པར་སེམས་ཐག་བཅད་པ་ཡིན།
གཉེན་སྒྲིག་དུས་ཚོད་ཐོན་ལ་ཉེ་སྐབས་ཤིག་ལ། ཡང་མི་ལ་བློ་ཕམ་ཡིད་ཆད་སྐྱེ་རུ་
འཇུག་པའི་དོན་ཞིག་གིས་བསྒྲིབས་སོང་སྟེ། ཁཱ་ལ་སེ་སི་ལ་མེ་དབལ་བྱུང་ནས་མིག་ཡ་
གཅིག་ལོང་བར་གྱུར། བག་གསར་གྱི་ཉེ་མི་ཀུན་གྱིས་མོས་སྔར་ནས་བྱམས་བརྩེ་མཐར་
སོན་ཅི་ནུས་བགྱིས་པར་བསམ་གཞིགས་བཏང་ཕྱིར། ད་ལྟ་སེམས་ལ་རྨོངས་པ་འཛིན་
མི་འོས་པར། ཚང་མས་ཤུགས་ཆེན་པོས་གཉེན་སྒྲིག་ཁ་ཆད་མེད་པར་བཟོ་བའི་འདོད་
ཚུལ་ལྷུག་གེར་བཏོན། འོན་ཀྱང་། ཨོ་ལི་ལི་ཡས་སོམ་ཉི་བརྒྱུད་མཐར། མོའི་བསྟོད་ཅིང་
[1] ཨ་མེ་རི་ཁ་རྒྱལ་ཁབ་ཀྱི་རྒྱལ་སྟོན་དུས་ཆེན་ཉིན།
79འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བསྔགས་འོས་པའི་མཆོག་གྱུར་གྱི་བསམ་བློ་དེ་ལ་དམིགས་ནས། མོས་སྔར་ནས་དོན་འདི་
ལ་མནོ་བསམ་ལྷོད་པོར་བཏང་ཟིན་ཞེས་སྨྲས་མོད། པུའུ་ལེ་ཁུན་ལི་ཆི་ལ་ལེ་འདེད་བྱེད་
ཆོག་པའི་རྒྱུ་གང་ཡང་བཙལ་ནས་མ་རྙེད་པ་ཡིན།
དེ་ནས་མོས་ཡང་བསྐྱར་དུས་ཚོད་ཕྱི་རུ་བསྣུར་བ་ན། ཁོ་རང་གི་རྐང་བ་ཡ་གཅིག་
ལའང་ཆག་སྐྱོན་ཤོར་བ་ཡིན།
སྙིང་རྗེ་འོས་པའི་བུ་མོ་འདིར་མཚོན་ན། དེ་ནི་སྐྱོ་སྡུག་གི་ལོ་ཟླ་ཞིག་སྟེ། མོས་མིག་
གིས་ཕྱི་ནད་ཚན་ཁག་གི་སྨན་པ་འགས་གཟབ་ནན་སྒོས་སྒྱེ་མོ་ཆེན་པོ་དེ་བཀྱགས་ནས་
འགྲོ་ཚུལ་མཐོང་སྐབས། མོའི་སྔོན་ཆད་ཀྱི་ཉམས་མྱོང་ལྟར། དེ་ནི་ཅི་ཞིག་བཀོལ་སྤྱོད་བྱེད་
དགོས་པ་ཤེས་གསལ་བྱུང་ལ། སེམས་ཀྱི་གཏིང་རུམ་ནས་ཡ་ང་བའི་དོན་དངོས་དེ་ཚོར་
ཐུབ་པ་བྱུང་། དེ་ནི་ཡང་བསྐྱར་མོའི་དགའ་ཉེ་ཡི་གྲུབ་ཆ་ཞིག་སྣང་མེད་དུ་ཡལ་བ་དེ་རེད།
མོའི་སེམས་ལ་རང་ཉིད་ཀྱི་བརྩེ་དུང་གི་ཁྱབ་ཁོངས་ཉིན་རེ་བཞིན་ཇེ་ཆུང་དུ་འགྲོ་བཞིན་
པ་ཚོར། འོན་ཀྱང་། མོས་ཡང་བསྐྱར་གཏམ་ནན་ཉམས་རྫིག་ཅིག་བཤད་ནས་མོའི་ཉེ་མི་
རྣམས་ཕྱིར་མངགས་ཏེ། མོའི་གཉེན་ཆད་བསྐྱར་སྒྲོག་བྱས།
གཏན་འཁེལ་བྱས་ཟིན་པའི་དགའ་སྟོན་གྱི་ཉིན་མོའི་སྔོན་ཙམ་ལ། ཡང་བཀྲ་མི་ཤིས་
པའི་དོན་ཞིག་བྱུང་སོང་། ན་ནིང་རྒྱལ་ཡོངས་སུ་ཨོའུ་ཝུན་སི་གཙང་པོའི་སྟེང་གི་ཡ་ཧུ་དཱ་
པའི་མི་ཡིས་མགོ་པགས་བཤུས་པའི་མི་གཅིག་མ་གཏོགས་མེད།3 མི་དེ་ཏག་ཏག་ཞིན་ཙེ་
ཞི་ཁུལ་གྱི་ཝེ་ལེན་སེན•པུའུ་ལེ་ཁུན་ལི་ཆི“ཁཱ་ལ་སེ་སི་ཡིན། སྐབས་དེར་ཁོ་རང་དགའ་
དགའ་སྤྲོ་སྤྲོའི་ངང་ཕྱིར་རང་ཡུལ་ལ་ལོག་དུས་ཡིན་ལ། དུས་དེ་ནས་བཟུང་ཁོ་རང་གི་
མགོ་སྐྲ་དུས་གཏན་དུ་མེད་པར་གྱུར་འགྲོ་བ་ཡིད་ལའང་མ་ཤར། སྐྱོ་གདུང་ཚད་མེད་སྐྱེ་
[1] ཡ་ཧུ་དཱ་པའི་མིས་བསད་ཟིན་པའམ་བཟུང་ཟིན་པའི་དགྲ་བོའི་མགོ་སྐོགས་བཀོག་ན་
་སྐོགས་བཀོག་ནས་དམག་
ཐོབ་དངོས་རྫས་སུ་བཀོལ་བ་ཡིན།
80དབྱིན་སྒོར་ཁྲི་བརྒྱ་ཤོག་མ།
བའི་སྐབས་དེར། ཁོས་ཕལ་ཆེར་གནམ་རྒན་མས་སྙིང་རྗེས་གཟིགས་ནས་ཁོ་ལ་ཀླད་པ་
ཞིག་འཇོག་མི་རུང་བར་ཡང་སྡིགས་དམོད་བཏང་བྱུང་།
མཇུག་མཐར། ཨོ་ལི་ལི་ཡ་སོམ་ཉིའི་དྲ་བར་ཚུད་དེ། ཇི་ལྟར་བྱ་དགོས་མ་ཤེས་པར་
གྱུར། མོས་འཕྲིན་ཡིག་ཏུ། བུད་མེད་རྣལ་མ་ཞིག་གི་ཞི་འཇམ་བཅངས་ཏེ། མོ་སྔར་བཞིན་
མོའི་པུའུ་ལེ་ཁུན་ལི་ཆི་ལ་དགའ་བར་བཤད་ཅིང་། མོ་སྔར་བཞིན་ཁོའི་ཆ་ཤས་ལྷག་མ་
རྣམས་ལ་དགའ་བར་བཤད། འོན་ཀྱང་མོའི་ཕ་མ་ཟུང་གིས་གཉེན་དོན་འདི་ལ་ངོ་རྒོལ་
དྲག་པོ་བྱས། རྒྱུ་མཚན་ནི་ཁོ་ལ་རྒྱུ་འབྱོར་མེད་པ་དང་། བྱ་བའི་ནུས་པའང་ཉམས་པར་
གྱུར་ལ། མོར་ཡང་བཟའ་ཟླ་ན་ཆུང་གཉིས་ཀྱི་འཚོ་བ་རྒྱུན་འཁྱོངས་བྱེད་པའི་རྒྱུ་ཤུགས་
འདང་ཙམ་མེད་པས་ཡིན། “ད་ལྟ་ངས་ཅི་བྱེད་དགོས་སམ།” མོ་སེམས་སྡུག་ཅིང་འཚུབ་
པའི་སྒོ་ནས་དེ་ལྟར་དྲིས།
འདི་ནི་སེམས་ཆུང་གིས་ཐག་གཅོད་དགོས་པའི་གནད་དོན་ཞིག་སྟེ། གནད་དོན་འདི་
སྐྱེས་པ་ཞིག་གི་ཚེ་གང་གི་བདེ་སྐྱིད་ལ་རག་ལས་ཡོད། ངས་བལྟས་ན་རང་ཉིད་ཀྱིས་དོན་
དག་འདིའི་སྟེང་དེ་ལས་ཆེ་བའི་འགན་འཁྲི་འཁུར་མི་ཕོད་པར་བསམ་འཆར་ཞིག་བཏོན་
པ་ཙམ་ཡིན། ཁོ་ལ་བསྐྱར་དུ་གཟུགས་གཞི་སྒྲིག་དགོས་སམ། གལ་ཏེ་ཨོ་ལི་ལི་ཡས་འགྲོ་སྒོ་
འདི་དག་འགན་ཁུར་ནུས་ཚེ། མོར་ཆ་མི་ཚང་བའི་མཛའ་བོ་འདི་ལ་ཤིང་གི་དཔུང་བ་དང་
ཤིང་གི་རྐང་བ་སྤྲད་དེ། ཤེལ་གྱི་མིག་འབྲས་དང་སྐྲ་རྫུན་ཞིག་ཀྱང་བསྒྲིགས་ནས། ཁོའི་བྱད་
བཞིན་རྙིང་བ་གསར་དུ་བརྗེ་རུ་བཅུག ཁོ་ལ་ཉིན་དགུ་བཅུའི་དུས་བཅད་བྱིན། དེའི་རྗེས་
ཡང་བསྐྱར་ཕྱིར་འགྱངས་མི་བྱེད་པར། གལ་ཏེ་ཁོ་རང་གིས་དུས་ཚོད་འདིའི་ནང་ཁོའི་སྐེ་
མཇིང་མ་བཅད་ཚེ། ཁོའི་ཆུང་མ་བྱ་བའི་ལས་དབང་ཡོད་མེད་ལ་བལྟ་རྒྱུ་བྱས། ངས་བལྟས་
ན། གང་ལྟར་ཀྱང་། ཨོ་ལི་ལི་ཡས་ཉེན་ཁ་ཆེན་པོ་བརྒྱུད་མི་སྲིད། དེའི་ཕྱིར། གལ་ཏེ་ཁོས་
གོ་སྐབས་བཟང་པོ་བཟུང་ཐེངས་རེར་རང་ཉིད་ལ་གཏོར་སྐྱོན་གཏོང་བའི་ཁོ་རང་གི་གོམས་
81འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྲོལ་ཡ་མཚན་དེ་མུ་མཐུད་དུ་བཟོས་ཚེ། དེས་ན་ཁོས་ཐེངས་གཞུག་མར་ཚོད་ལྟ་བྱས་ཏེ་ཁོ་
རང་ཚར་གཅོད་གཏོང་བར་གདོན་མི་ཟ། སྐབས་དེར་གཉེན་སྒྲིག་བྱས་པ་ཡིན་ནའང་འདྲ།
ཁེར་ཧྲེང་ཡིན་ནའང་འདྲ། ཁྱོད་ཀྱང་བདེ་འཇགས་སུ་གྱུར་པ་རེད། གལ་ཏེ་གཉེན་སྒྲིག་བྱས་
ཚེ། ཤིང་རྐང་དེ་དག་དང་ཁོ་རང་ལ་གཏོགས་སྲིད་པའི་རིན་པོ་ཆེ་རིགས། གཞན་དེ་དག་
ཚང་མ་ཁོའི་ཤུལ་གྱི་ཆུང་མར་དབང་བ་ཡིན། ལྟོས་དང་། ཁྱོད་ལ་དོན་དངོས་སྟེང་གནོད་སྐྱོན་
ཅི་ཡང་ཐེབས་མེད། མཆོག་ཏུ་གྱུར་ཀྱང་ཆེས་ལས་ངན་གྱི་ཁྱོ་གས་བསྐྱུར་བའི་ཆད་ལྷག་དམ་
དུམ་མ་གཏོགས་ཅི་ཡང་མེད། ཁྱོ་ག་འདིས་བློ་སེམས་རྩེ་གཅིག་གིས་ཡར་སེམས་བསྐྱེད་ཀྱང་།
ཁོ་རང་གི་རྒྱུན་ལྡན་མིན་པའི་ལྷན་སྐྱེས་ཀྱི་ནུས་པ་དེས་དུས་དང་རྣམ་པ་ཀུན་ཏུ་ཁོ་ལ་དཀའ་
ལས་བཟོ་བར་བྱེད། ཁྱོད་ཀྱིས་འདི་ལྟར་ཚོད་ལྟ་ཞིག་བྱོས་དང་། མ་ལི་ཡ། ངས་སེམས་ཞིབ་
མོས་དོན་འདི་ལ་འདང་བརྒྱབ་ཟིན་ཏེ། ངས་བལྟས་ན་དེ་ནི་ཁྱོད་ལ་མཚོན་ན་ཐབས་གཅིག་
པུ་རེད། ཁ་ལ་སི་ལ་མཚོན་ནས་བཤད་ན། གལ་ཏེ་ཁོས་སྔ་ས་ནས་ཁོ་རང་གི་སྐེ་མཇིང་ནས་
མགོ་བརྩམས་ཡོད་ཚེ། སླེབས་མ་ཐག་དངོས་པོ་དེ་བཅག་ནས་བཅད་ན། དེ་ལས་ལྡོག་སྟེ་
ཐབས་མཆོག་ཅིག་ཏུ་གྱུར་པ་ཡིན། འོན་ཀྱང་། ཁོས་སེམས་ལ་ཐབས་གཞན་ཞིག་བདམས་
ནས། རང་ཉིད་དང་བར་ཐག་ཇེ་རིང་དུ་གཏོང་ཅི་ཐུབ་བྱ་འདོད་ཚེ། གལ་ཏེ་ཁོ་རང་བྱེད་
ཐབས་འདི་ལ་དགའ་ཚེ། ངས་བལྟས་ན་ང་ཚོས་དོན་དེའི་སླད་དུ་ཁོ་ལ་ལེ་བདའ་བྱ་མི་འོས་
སྙམ། ང་ཚོས་གནས་ཚུལ་འདི་འདྲའི་འོག་ཏུ། རང་ནུས་ཅི་ལྕོགས་ཀྱི་དོན་རེ་སྒྲུབ་ཞོར་ཅི་
ནུས་ཀྱིས་ཁོའི་སྟེང་ལ་ཁོང་ཁྲོ་མི་སྐྱེ་བར་བྱེད།
82
ཧ་ལམ1865ལོར།དབྱིན་སྒོར་ཁྲི་བརྒྱ་ཤོག་མ།
འཇར་མན་ས་ཀུན་ཧྥེ་ཨེར་ཏི་ཡི་
ངོ་མཚར་གཏམ་རྒྱུད།”
1
ལོ་ངོ་སྟོང་གཅིག་ལྷག་གི་ཡར་སྔོན་དུ། ས་ཁུལ་ཆུང་བ་འདི་སྔར་གྱི་རྒྱལ་པོའི་རྒྱལ་
ཁབ་ཅིག་ཡིན། དེ་ནི་རྒྱལ་ཁབ་ཆུང་ཆུང་ཞིག་ཡིན་པར་བཤད་ཆོག་སྟེ། རྩེད་ཆས་དང་
འདྲ་བའི་དབྱིབས་ཆུང་སྤུས་དག་གི་རྒྱལ་ཁབ་ཅིག་ཡིན། གདོད་མའི་དུས་སྐབས་སུ།
དམག་རྒྱག་འཁྲུག་ཟིང་གི་ལོ་ཟླའི་ཁྲོད། དེ་ཕྲག་དོག་དང་། རྩོད་གླེང་། འདུ་འཛི་ཡོད་ཚད་
དང་རྒྱང་རིང་དུ་གྱེས་ཡོད་པ་ཞིག་ཡིན། དེའི་ཕྱིར་ས་དེའི་འཚོ་བ་ནི་བབ་ཆགས་ལྡན་ལ།
ས་དེའི་མི་དམངས་ནི་བྱམས་སྙིང་རྗེ་དང་གཞུང་དྲང་ཟོལ་མེད་ལྡན་པ་ཞིག་ཡིན། ས་དེ་
ནམ་ཡང་ལྷིང་འཇགས་ལྡན་པའི་རྨི་ལམ་གྱི་ཞིང་ཁམས་སུ་གཉིད་ནས། ངལ་གསོ་ཉིན་གྱི་
བག་ཕེབས་དབེན་འཇམ་གྱི་རྣམ་པས་གཡོགས་འདུག་པ་ཞིག་ཡིན། ས་དེ་རུ་ཞེ་སྡང་ཟེར་
བ་ཞིག་མི་གནས་ཤིང་། ཕྲག་དོག་ཞེ་འཁོན་ཟེར་བའང་མི་འདུག ཧམ་སེམས་ཟེར་བ་
དེ་ལས་ཀྱང་མི་གནས་པ་ཡིན། དེའི་ཕྱིར་ས་དེ་རུ་མིའི་འདོད་བློ་མི་ཚིམ་པ་མེད་ལ། མིའི་
[1] ཚན་པ་འདི《མི་ལྡོམ་ཕྱིའི་རྒྱལ་ཁབ་ཏུ་འཁྱམས་པའི་ཟིན་ཐོ》ཞེས་པའི་ནང་དུ་ཚུད་མེད། རྒྱུ་
མཚན་ནི་སྐབས་དེར་འདིའི་ནང་ད་དུང་དོགས་གཞི་འགའ་རེ་ཡོད་ལ། དེའི་བློས་གཏད་ཆོག་པའི་
རང་བཞིན་ཡོངས་སུ་ར་སྤྲོད་བྱེད་མ་ཐུབ་པས་ཡིན། ——མཱ•ཐུའུ་ནས།
83འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འཚོ་བ་བདེ་སྐྱིད་མིན་པ་དེ་ལས་ཀྱང་ཡོད་པ་མ་རེད།
ལོ་གཅིག་རེ་གཅིག་རེ་ཕར་ལ་འདས། ཉིན་ཞིག་བགྲེས་སོང་རྒྱལ་པོ་སྐུ་གཤེགས་ནས།
ཁོའི་བུ་ཐ་ཆུང་ཧུའུ་པེ་ཐི་སྲིད་ཁྲིར་མངའ་གསོལ་གནང་། དེའི་རྗེས་འབངས་མི་སེར་གྱིས་
བདག་པོ་བྱིས་པར་གོང་བཀུར་བྱས་པ་ཉིན་རེར་ཇེ་མང་དུ་སོང་། རྒྱུ་མཚན་ནི་ཁོ་རང་མི་
རྣམས་ལ་ཧ་ཅང་བྱམས་སེམས་ལྡན་ཞིང་། ཤིན་ཏུ་དག་གཙང་དང་། ཁྱད་འཕགས་ལྡན་པ་
ཞིག་ཡིན་པས་ཡིན། དེའི་ཕྱིར་འབངས་མི་སེར་གྱིས་ཁོ་ལ་བཟུང་བའི་གོང་བཀུར་དེ་རིམ་
བཞིན་སྨྱོས་པ་ལྟར་གྱུར་ནས། ཕལ་ཆེར་དད་གུས་རིགས་ཤིག་ཏུ་གྲུབ། ཡང་གཅིག་བཤད་
ན། ཁོ་རང་སྐུ་འཁྲུངས་པའི་སྐབས་སུ། བློན་གཡོག་ཚོས་སྔ་མོ་ནས་བློ་རྩེ་སྒྲིམ་སྟེ་སྐར་ལྟས་
ལ་བརྟག་པ་མ་ཟད། འོད་ལམ་ལམ་གྱི་གནམ་ཡིག་དེའི་སྟེང་ལུང་བསྟན་འདི་འདྲ་ཞིག་
མངོན་འདུག་པ་མཐོང་།
ཧུའུ་པེ་ཐི་ལོ་བཅུ་བཞི་སོན་པའི་ལོ་དེར། ཤུགས་རྐྱེན་ཆེན་པོའི་དོན་ཞིག་འབྱུང་རྒྱུ་ཡིན།
ཧུའུ་པེ་ཐི་ཡིས་གླུ་སྐད་ཆེས་སྙན་པར་འདོད་པའི་སྲོག་ཆགས་དེས། ཁོའི་སྲོག་བསྐྱབས་པ་ཡིན།
རྒྱལ་པོ་དང་རྒྱལ་ཡོངས་མི་དམངས་ཀྱིས་སྲོག་ཆགས་དེས་བྱས་རྗེས་བཞག་རྐྱེན་དེ་ཚོའི་རིགས་
མཐུན་ཡོད་ཚད་ལ་གཟི་བརྗིད་གཅེས་སྐྱོང་བྱས་ཚེ། གནའ་བོའི་རྒྱལ་རབས་འདི་མི་རབས་ཀུན་
ཏུ་བརྒྱུད་སྤེལ་བྱ་ཆོག་ལ། རྒྱལ་ཁབ་འདི་ལ་དམག་འཁྲུག་དང་། ནད་ཡམས། ཡང་ན་དབུལ་
ཕོངས་འབྱུང་མི་སྲིད་པ་ཡིན། འོན་ཀྱང་། སེམས་ཆུང་བྱ་དགོས་ཡ། གདམ་གསེས་མ་ནོར་བར་
གྱིས་ཤིག
རྒྱལ་པོ་དགུང་ལོ་བཅུ་གསུམ་ལ་བུད་བྱུང་། ལོ་ཧྲིལ་བོའི་ནང་དུ། མོ་པ་བརྒྱ་དཔོན་
ནམ། གྲོས་མི་ཆུང་གྲས་དང་། ཡང་ན་རྒྱལ་ཡོངས་འབངས་མི་སོགས་ཚང་མས་གཏམ་
གླེང་འདྲ་མིན་སྣ་ཚོགས་བགྱིས་ཀྱང་། དེ་ནི་བརྗོད་གཞི་གཅིག་གླེང་བ་ཙམ་རེད། དེ་ནི་
ལུང་བསྟན་ཁྲོད་ཀྱི་སྐད་ཆ་ཆེས་མཇུག་མ་དེ་ལ་གོ་བ་ཇི་ལྟར་ལེན་དགོས་པ་དེ་ཡིན། ལུང་
84དབྱིན་སྒོར་ཁྲི་བརྒྱ་ཤོག་མ།
བསྟན་གྱི་ཆ་ཤས་སྔོན་མར་བཤད་པའི་སྐད་ཆ་ནི་ཕལ་ཆེར། འོས་འཚམ་གྱི་དུས་སུ་སླེབས་
པ་ན། རྒྱལ་པོ་སྐྱོབ་པའི་སྲོག་ཆགས་དེ་རང་ཉིད་ཕྱིར་ཐོན་ནས་རྒྱལ་པོར་སྲི་ཞུ་བསྒྲུབ་ངེས་
ཡིན་ཟེར་བ་དང་འདྲ་ལ།
འོན་ཀྱང་མཇུག་མཐའི་ཚིག་གཅིག་གིས་ཕལ་ཆེར་ངེས་པར་དུ་
རྒྱལ་པོས་སྔོན་དུ་བདམས་ནས།
ཁོས་བལྟས་ན་སྲོག་ཆགས་ཁྲོད་གླུ་དབྱངས་བླངས་པ་ཆེས་
བཟང་བ་དེ་བཤད་དགོས་པར་མ་ཟད། ད་དུང་། གལ་ཏེ་ཁོས་བདམས་པ་སྟབས་འགྲིག་
བྱུང་ན། བདམས་ཐོན་བྱུང་བའི་སྲོག་ཆགས་དེས་ཁོས་རྒྱལ་ཁབ་དང་ཁོང་གི་འབངས་མི་
སྐྱོབ་ངེས་ཡིན། འོན་ཀྱང་། གལ་ཏེ་ཁོས་བདམས་ཀར་ནོར་འཆུག་བྱུང་ཚེ། འོ་ཡ……དེ་
དོགས་ཟོན་བྱ་དགོས་པ་རེད་ཡ།
ལོ་དེའི་ལོ་མཇུག་བར་དུ། མི་རྣམས་ཀྱིས་དོན་དག་འདི་ལ་བཟུང་བའི་ལྟ་ཚུལ་ནི་
ལོ་དེའི་ལོ་མགོ་ལྟར་མང་བ་རེད། འོན་ཀྱང་མི་ཕལ་བའི་ཁྲོད་དུ། སྤྱང་གྲུང་ལྡན་པ་ཡིན་
ནའང་འདྲ། བླུན་ཤས་ཆེ་བ་ཡིན་ནའང་འདྲ། མང་ཆེ་ཤོས་ཀྱིས་ཆེས་བློ་ཁེལ་ཆོག་པའི་
བྱེད་ཐབས་ནི་སྔར་བཞིན་རྒྱལ་པོ་ཆུང་བས་སྔོན་ནས་གདམ་གསེས་གནང་རྒྱུ་དེ་ཡིན་པར་
སེམས། དེ་ནས། བཀའ་ཡིག་ཅིག་བསྒྲགས་པར་གླུ་དབྱངས་ལེན་ཤེས་པའི་སྲོག་ཆགས་
གསོ་མཁན་ཐམས་ཅད་ཀྱིས་སང་ལོའི་ལོ་སར་གྱི་ཞོགས་པར་དེ་ཚོ་ཁྲིད་ནས་ཕོ་བྲང་
ཚོམས་ཆེན་དུ་ཡོང་དགོས་པའི་བཀའ་ཕབ། དེ་ནས་བློན་པོས་བཀའ་བཞིན་ལག་བསྟར་
མཛད་དེ། འགྲན་བསྡུར་གྱི་འགྲོ་ལུགས་ཡོད་ཚད་སྟ་གོན་བགྱིས་ཚར་རྗེས། རྒྱལ་པོས་མི་
དྲག་བློན་ཆེན་རྣམས་ཁྲིད་ནས། གོས་རྒྱན་གཟབ་སྤྲས་དང་། བརྗིད་ཉམས་ཀྱིས་སྲིད་ལ་
ཞུགས། རྒྱལ་པོ་སྔར་ནས་ཁོའི་མངའ་ཁྲིར་བཞུགས་ནས་ཐག་གཅོད་བྱ་མགོ་བརྩམས།
འོན་ཀྱང་། ཁོང་གིས་ཞོར་དུ་གསུང་རྒྱུར།
“གལ་ཏེ་སྲོག་ཆགས་འདི་དག་ལ་དུས་གཅིག་ཏུ་གླུ་དབྱངས་ལེན་དུ་བཅུག་པ་
ན། དེའི་སྒྲ་གདངས་རྣ་བས་ཉན་མི་བཟོད་ལ། ཉོག་སྒྲ་དེ་འདྲའི་ནང་མི་སུ་ཞིག་གིས་ཀྱང་
85འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གདམ་གསེས་བྱ་དཀའ་བ་རེད། ད་ནི་དེ་ཚོ་མཉམ་དུ་ཕོ་བྲང་ལས་མར་ཁྲིད་རྗེས་ཐེངས་
གཅིག་ལ་གཅིག་རེ་བྱས་ནས་ཁྲིད་ཤོག”
བློན་པོ་རྣམས་ཀྱིས་བཀའ་བཞིན་བསྒྲུབས། བདག་པོ་ཆུང་བས་ཡིད་བཟི་བའི་ངང་
ཉན་ཞིང་། བྱིའུ་གཅིག་རེ་གཅིག་རེས་སྐད་སྙན་སིང་སིང་དུ་བསྒྲགས་རྗེས། མར་ཁྱེར་
ནས་འདེམ་སྒུག་པ་གཞན་ཞིག་གིས་རྒྱུགས་དང་ལེན་བྱེད། རིན་ཐང་བྲལ་བའི་དུས་ཚོད་
མགྱོགས་མྱུར་ངང་ཕར་འདས་སོང་། གླུ་ངག་སྙན་མོས་ཡིད་དབང་འཕྲོག་པའི་བྱིའུའི་ཁྲོད་
ཚུད་ནས། ཁོས་ཧ་ཅང་གདམ་གསེས་བྱ་དཀའ་བ་རེད། ལྷག་པར་ཁོ་རང་ལ་དཀའ་ཚོར་
གནང་བ་ཞིག་ནི་གལ་ཏེ་གདམ་གསེས་ནོར་སོང་ན། དེ་འདྲའི་འཇིགས་རུང་གི་ཆད་པ་
ཡིས་ཁོས་བློ་ཐག་གཅོད་པར་སོམ་ཉིའི་ཁྱོགས་སུ་འཆིང་བར་བྱས། ཐ་ན་ད་ནས་རང་གི་
རྣ་བར་ཡང་ཡིད་ཆེས་དཀའ་བར་གྱུར། བསྡད་ཀྱིན་བསྡད་ཀྱིན་ཁོའི་སེམས་ལ་དངངས་
འཚབ་སྐྱེས་ཤིང་། ཁོའི་ཡིད་སུན་གྱི་རྣམ་པ་ཡོངས་སུ་མངོན་པར་བྱས། ཁོའི་བློན་ཆེན་
རྣམས་ཀྱིས་ཀྱང་གནས་ཚུལ་དེ་མཐོང་བྱུང་། རྒྱུ་མཚན་ནི་ཁོ་ཚོའི་མིག་མདངས་ཡུད་ཙམ་
ལའང་ཁོའི་ལུས་སྟེང་ནས་ཁ་མ་གྱེས་པས་ཡིན། དེ་ནས་ཁོ་ཚོའི་སེམས་སུ་དྲན་པ་འདི་
དག་འཆར་མགོ་བརྩམས་ཏེ།
“ཁོའི་སྙིང་ཁམས་ཇེ་ཆུང་དུ་གྱུར་སོང—ཁོའི་ཀླད་པ་དེ་འདྲ་མི་དྭངས་པ་
རེད——ཁོའི་གདམ་གསེས་ནོར་སྲིད———དེ་ལྟར་ཡིན་ཚེ་ཁོའི་རྒྱལ་རབས་དང་ཁོའི་མི་
དམངས་ཚང་མ་བརླགས་སོང་བ་རེད་ཨང་།”
ཆུ་ཚོད་གཅིག་འགོར་ནས། རྒྱལ་པོ་ཡང་བསྐྱར་ཁུ་སིམ་མེར་བསྡད། དེ་ནས་གཏམ་
སྒོ་ཕྱེས་ཏེ་གསུངས་རྒྱུར།
“ཡང་བསྐྱར་མཆིལ་པ་དམར་པོ་དེ་ཁྱེར་ཤོག”
མཆིལ་པ་དམར་པོས་སྤྲོ་དགའི་གླུ་དབྱངས་བླངས། དེས་ཕྱེད་ཙམ་བླངས་ཚར་བ་ན།
86དབྱིན་སྒོར་ཁྲི་བརྒྱ་ཤོག་མ།
རྒྱལ་པོས་སྔར་ནས་ཁོའི་དབང་ཆའི་ཕྱག་འཁར་དགུང་ལ་འཕྱར་ནས། ཁོའི་གདམ་གསེས་
མཚོན་པར་བརྩམས་མོད། དེར་མཐུད་ནས་མཚམས་བཞག་སྟེ། ཡང་གསུངས་རྒྱུར།
“ང་ཚོས་ད་དུང་གཟབ་ནན་ཙམ་བྱེད་དང་། ཡང་བསྐྱར་བྱིའུ་འཇོལ་མོ་དེ་ཁྱེར་ཤོག
དེ་གཉིས་སྐད་འགྲོས་ཀྱིས་ལེན་དུ་ཆུགས།”
བྱིའུ་འཇོལ་མོ་ཡང་བསྐྱར་ཁྱེར་ཡོང་བར། དེ་ནས་བྱིའུ་གཉིས་ཀྱིས་སྐད་འགྲོས་ཀྱིས་
དེ་ཚོའི་གླུ་དབྱངས་སྙན་མོ་དབྱངས་སུ་གྱེར་སོང་། རྒྱལ་པོས་དང་ཐོག་སེམས་ཐག་མ་ཆོད་
ནའང་། རྗེས་སུ་ཁོའི་དགའ་ཕྱོགས་མངོན་གསལ་དུ་གྱུར་ཏེ། རིམ་བཞིན་ཆོད་སེམས་ཇེ་
བརྟན་དུ་གྱུར ——ཡོད་ཚད་འདི་དག་ནི་མི་རྣམས་ཀྱིས་ཁོའི་རྣམ་འགྱུར་ལས་རྟོགས་
ཐུབ་པ་རེད། རྒས་ཡོལ་བློན་པོའི་སེམས་སུ་གློ་བུར་རེ་བ་ཞིག་ཡོད་དེ། ཁོ་ཚོའི་དབང་རྩ་
སྔར་ལས་མགྱོགས་པར་ལྡིང་མགོ་བརྩམས་ཤིང་། དབང་ཤེད་ཀྱང་དལ་བ་དལ་བུས་ཡར་ལ་
འཕེལ་མགོ་བརྩམས་བྱུང་། འོན་ཀྱང་སྐབས་འདི་རུ..………
མི་ལ་ཅི་འདྲའི་སྡང་སེམས་སློང་བ་ཞིག་རེད་ཨང་། དོན་དག་འདིར་ཅི་ཞིག་གིས་
བར་ཆད་བཟོས་སོང་ངམ། དེ་ནི་སྐད་སྒྲ་འདི་འདྲ་ཞིག་ཡིན—སྐད་སྒྲ་དེ་ཕོ་བྲང་སྒོ་
འགྲམ་དུ་འདུག་སྟེ།“ཝ་བོའུ…………ཧེ། —ཝ་བོའུ………ཧེ། —ཝ་བོའུ………ཧེ།
ཝ་བོའུ………ཧེ” ཞེས་པ་དེ་ཡིན།
ཚང་མ་སྐྲག་ཐག་ཆོད་པར་གྱུར—ཞོར་དུ་རང་ཉིད་ཀྱི་བརྩེ་སེམས་ཕྱི་ལ་མངོན་
མི་རུང་བར་སྡང་སེམས་གཏིང་ཟབ་ཏུ་སྐྱེས་པ་རེད།
དེར་མཐུད་ནས་ཧ་ཅང་གཅེས་སུ་རུང་ལ། ལྷད་མེད་དྭངས་གཙང་ཡིན་པའི་ཞིང་
སྡེའི་བུ་མོ་ཆུང་ཆུང་རང་ལོ་དགུ་ཅན་ཞིག་མགྱོགས་མོའི་ངང་རྒྱུགས་ཏེ་ཐོན་ཞིང་མོའི་
སྨུག་མདོག་གི་
མདོག་གི་མིག་ནང་དུ་བྱིས་པའི་བྲེལ་འཚུབ་ཀྱི་རྣམ་པ་ཞིག་ཤར་འདུག འོན་ཀྱང་།
མི་ཚོགས་ཀྱི་རྫིག་ཉམས་དོད་པོའི་གནས་ཚུལ་དང་ཁྲོ་ཉམས་མངོན་པའི་ངོ་གདོང་དག་
87འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མཐོང་མ་ཐག མོས་གོམ་མཚམས་བཞག་ཅིང་། མགོ་བོ་སྨད་བྱུང་ལ། མོ་རང་གི་རས
རྩུབ་ཧྲལ་ཧྲུལ་གྱི་པང་ཁེབས་ཀྱིས་མིག་སྒོ་བཀབ་པར་བྱས་བྱུང་། མི་གཅིག་གིས་ཀྱང་
མོར་དགའ་བསུ་མི་གནང་ལ།
མི་གཅིག་གིས་ཀྱང་མོར་སྙིང་རྗེ་མི་སྒོམ་པ་རེད། ཅུང་ཙམ་
བསྡད་རྗེས། མོའི་དངངས་སྐྲག་སྐྱེ་ཞིང་མཆི་མ་འཁྲུགས་པའི་མིག་གིས་ཡར་ལ་ལྟ་བཞིན་
ན་རེ།
“རྒྱལ་པོ་ཆེན་པོ་ལགས། ཁྱེད་ཀྱིས་ང་ལ་གུ་ཡངས་གཏོང་རོགས། ང་ནི་གཏོར་
བཤིག་གཏོང་བར་ཡོང་བ་མིན། ང་ལ་ཕ་མ་མེད། འོན་ཀྱང་ར་མ་ཞིག་དང་བོང་བུ་ཞིག་
ཡོད། དེ་གཉིས་ནི་ངའི་ཆེས་འདང་ཅན་གཉིས་ཡིན། ངའི་ར་མས་ང་ལ་ཆེས་ཞིམ་པའི་འོ་
མ་སྟེར་བ་ཡིན། ཡང་གཅིག་བཤད་ན། ངའི་སྙིང་ཉེ་བའི་བོང་བུ་དེས་ཕེ་བཏབ་པ་ན། ངའི་
སེམས་སུ་གླུ་དབྱངས་གང་འདྲ་ཞིག་གིས་ཀྱང་དེ་ལ་དོ་ཟླ་མི་ནུས་སྙམ། དེའི་ཕྱིར། རྒྱལ་པོ་
ཆེན་པོའི་བཞད་བློན1གྱིས་བཤད་པ་ལྟར་ན། གླུ་དབྱངས་བླངས་པ་ཆེས་སྙན་འཇེབས་ཀྱི་
སྲོག་ཆགས་དེས་རྒྱལ་པོ་དང་རྒྱལ་ཡོངས་འགྲོ་མི་ཀུན་སྐྱོབ་ཐུབ་ཟེར། ང་ལ་དེ་ཁྲིད་ནས་
འདི་རུ་ཡོང་བར་སྐུལ་འདེབས་བྱས་པས། ངས་ད་གཟོད་
""
ནང་བློན་རྣམས་ཀྱིས་བརླང་རྩུབ་ཀྱི་འཕྱ་དགོད་ཆེན་པོ་བྱས་པ་ན། བུ་མོ་ཆུང་ཆུང་
དེས་ད་དུང་མོའི་སྐད་ཆ་མཇུག་རྫོགས་མ་ཕོད་པར། མིག་ཆུ་ཤམ་ཤམ་འདོན་བཞིན་ཕྱི་ལ་
བྲོས་སོང་། སྲིད་བློན་ཆེན་པོས་གསང་བའི་བཀའ་ཞིག་བསྒྲགས་བྱུང་བར། ཕོ་བྲང་ཕྱི་རོལ་
གྱི་ཉེ་འདབས་སུ་མོ་དང་མོའི་བོང་བུ་ལས་ངན་གཉིས་ལ་ལྕག་གིས་བྲབ་སྟེ། རྗེས་སུ་ཁོ་ཚོ་
ས་འདིའི་ཉེ་སར་བཏུད་མི་ཆོག་པའི་བཀའ་ཕབ།
དེར་མཐུད་ནས། ཡང་བསྐྱར་འདབ་ཆགས་དེ་དག་གི་འགྲན་བསྡུར་བྱེད་མགོ་
བརྩམས། བྱིའུ་གཉིས་ནས་དེ་ཚོའི་སྙན་འཇེབས་ཀྱི་གླུ་དབྱངས་བླངས་ནའང་། རྒྱལ་པོའི་
[1] ཕོ་བྲང་ནང་རྒྱལ་པོ་ལ་དགོད་ཁ་སློང་བར་བྱེད་པའི་བློན་པོ་ལ་ཟེར།
88དབྱིན་སྒོར་ཁྲི་བརྒྱ་ཤོག་མ།
དབང་ཆའི་ཕྱག་འཁར་ལ་གཡོ་འགུལ་བྲལ་བར་གྱུར། མི་ཡོད་ཚད་ཀྱི་རེ་བ་ཚང་མ་རིམ་
བཞིན་མདངས་ངན་དུ་གྱུར། ཆུ་ཚོད་གཅིག་ཕར་འདས་ཟིན། ཆུ་ཚོད་གཉིས་ཕར་འདས་
ཟིན་ནའང་། སྔར་བཞིན་ཐག་གཅོད་བྱ་མི་ནུས། ས་རུབ་ལ་ཉེ་བར། ཕོ་བྲང་ཕྱི་རོལ་དུ་སྒུག་
བཞིན་པའི་མི་ཚོགས་བྲེལ་འཚུབ་ཀྱིས་སྨྱོ་ལ་ཁད་འདུག སྨག་ཇེ་མཐུག་ཏུ་གྱུར་ནས་
གྲིབ་མ་མི་གསལ་བར་གྱུར། རྒྱལ་པོ་དང་ཁོའི་ནང་བློན་ཚོས་ཕན་ཚུན་གྱི་ངོ་གདོང་སྔར་
ནས་མཐོང་མི་ཐུབ་ལ། སྨྲ་བརྗོད་སྤེལ་མཁན་གཅིག་ཀྱང་མི་འདུག —ལག་སྒྲོན་འབོད་
མཁན་གཅིག་ཀྱང་མི་འདུག འགྲན་བསྡུར་གཟབ་རྒྱས་ཤིག་སྔར་ནས་མགོ་བརྩམས་
བྱུང་ནའང་། མཐའ་མཇུག་དེ་ཕམ་པར་གྱུར། མི་ཡོད་ཚད་ཚང་མས་རང་ཉིད་ཀྱི་བཞིན་
རས་གློག་འོད་ལས་བྱོལ་ཏེ། རང་ཉིད་ཀྱི་སྡུག་བསྔལ་སེམས་གཏིང་དུ་སྦས།
མཇུག་མཐར—ཉོན་དང་། ཆེས་ཡིད་དབང་འཕྲོག་པའི་གླུ་སྐད་སྙན་མོ་དྲི་ཟའི་
རོལ་དབྱངས་དང་འདྲ་བ་ཞིག་རྒྱང་རིང་ནས་ཚོམས་ཆེན་གྱི་ཟུར་གཞན་ཞིག་ཏུ་གྲག་གིན་
ཐོན་བྱུང——དེ་ནི་འུག་པའི་གྲག་སྐད་རེད།
“འགྲན་བསྡུར་མཇུག་རྫོགས་སོང” ཞེས་རྒྱལ་པོས་སྐད་གསང་མཐོན་པོར་བསྒྲགས་
ནས་ན་རེ། “དུང་བརྡ་མཉམ་དཀྲོལ་བྱེད་པའི་མངགས་གཏམ་ཐོངས་དང་། འབངས་
མི་སེར་ལ། ད་ལྟ་སྔར་ནས་གདམ་གསེས་གནང་ཚར་ལ། ང་ཚོའི་གདམ་གསེས་ལ་ནོར་
འཆུག་མེད་ཅེས་དྲིལ་སྒྲོག་བྱོས། གོང་མ་དང་། གོང་མའི་སྲིད་གཞུང་། རྒྱལ་ཡོངས་མི་
དམངས་བཅས་ཐར་ཐུབ་སོང་། དེ་རིང་ནས་བཟུང་། འུག་པ་དེ་ལ་ནམ་ཡང་རྒྱལ་ཡོངས་
ཕྱོགས་སོ་སོ་ཡིས་གཅེས་དགོས། མི་ཡོད་ཚད་ལ་ཁྱབ་སྒྲོག་བྱས་ཏེ། སུ་ཞིག་གིས་འུག་པ་
ལ་བརྙས་བཅོས་སམ། ཡང་ན་དེ་ལ་གནོད་པ་བཏང་ཚེ། ངེས་པར་དུ་སྲོག་ཁྲིམས་གཅོད་
དགོས། འདི་ནི་རྒྱལ་པོའི་ཐུགས་དགོངས་ཡིན།”
ཁོར་ཡུག་ཆུང་ཆུང་དེ་རུ། ཡོད་ཚད་ཀྱི་ཡིད་དགའ་མགུས་བཟི་བར་གྱུར། མཁར་རྫོང་
89འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ནང་དང་། གྲོང་ཁྱེར་དུ། མཚན་ཞག་གང་བོར་མེ་འོད་ལམ་ལམ་འཕྲོས་ཏེ། མང་ཚོགས་
རྣམས་ཀྱིས་དགའ་བའི་བྲོ་འཁྲབ། ཞིམ་པའི་བཟའ་བཏུང་ལ་རོལ། སྐྱིད་པའི་གླུ་དབྱངས་
བླངས་ནས་རྒྱལ་ཁའི་དུང་བརྡ་བར་མེད་ཀྱིས་གནམ་ས་གཡོ་བར་བྱས།
ཉིན་དེ་ནས་བཟུང་། འུག་པ་ལྷ་བྱ་རུ་གྱུར། ཁྱིམ་ཚང་རེ་རེས་དེའི་གླུ་སྐད་ཐོས་ཐུབ་པ་
དང་། སྙན་ངག་པས་དེ་ལ་བསྟོད་གླུའི་སྙན་ངག་འབྲི་བ། རི་མོ་པས་དེ་འབྲི་བཞེངས་བྱེད་
པ། དེའི་བརྐོས་གཟུགས་ཀྱིས་སྒོ་མོ་གཞུ་དབྱིབས་ཅན་དང་། ལྕོག་རིང་ཐོག་ཁང་། གྱེན་
འཕྱུར་ཆུ་མིག སྤྱི་སྤྱོད་ཨར་ལས་རེ་རེར་རྒྱན་སྤྲས་གཏོང་བ་རེད། ཐ་ན་རྒྱལ་པོའི་སྐུ་
དྲུང་དུ་ཚོགས་འདུ་ཚོགས་སར་ཡང་དེ་ཁྱེར། གལ་ཏེ་གཡོག་པོར་གྲོས་བསྡུར་གྱི་དོན་དེ
རྒྱལ་བྱ་འུག་པར་སྙན་སེང་ཞུ་རུ་མ་བཅུག་པ་མ་ཟད། དེས་དོན་དེར་བླངས་པའི་ལོ་ཙཱའི་
གླུ་དབྱངས་ནང་བློན་ཚོར་གསན་དུ་མ་བཅུག་ཚེ། རྒྱལ་ཁབ་ཀྱི་དོན་ཆེན་གང་ལའང་ཐག་
གཅོད་བྱ་མི་རུང་།
2
ལོ་ན་གཞོན་པའི་རྒྱལ་པོ་རི་དྭགས་རྔོན་པར་ཆེས་དགའ་བ་རེད། དབྱར་ཁ་སླེབས་
བྱུང་། ཉིན་ཞིག་ཁོ་རང་དཔའ་ཉམས་སྤྱང་གྲུང་ལྡན་པའི་མི་དྲག་སྐོར་ཞིག་གི་སྲུང་སྐྱོབ་
འོག མདའ་ཁུར་ཁྱི་ཁྲིད་བྱས་ནས་རྟར་ཞོན་ཏེ་མཉམ་དུ་ལམ་ལ་ཆས། ཅང་མ་འགོར་
བར། ནགས་ཚལ་ཆེན་པོ་ཞིག་གི་ནང་ནས་མི་ཚོགས་དང་ཁ་གྱེས་སོང་བར། ཁོས་རང་གི་
རྟོག་འཆར་ཁྲོད་ཀྱི་ཉེ་ལམ་ཞིག་བདམས་ནས་ཁོ་ཚོ་བཙལ་བར་བསྙེགས། འོན་ཀྱང་ལམ་
ནོར་སོང་། ཁོང་རང་རྟར་ཆིབས་ནས་མུ་མཐུད་དུ་མདུན་སྐྱོད་བྱས། དང་ཐོག་སེམས་སུ་རེ་
བས་ཁེངས་ཡོད་ནའང་། མཐར་བློ་ཕམ་ཡིད་ཆད་དུ་གྱུར། སྨག་རིམ་མཐུག་པོ་རྒྱང་ནས་
90དབྱིན་སྒོར་ཁྲི་བརྒྱ་ཤོག་མ།
ཉེ་སར་སླེབས་ནའང་། ཁོས་ད་དུང་མིག་རིག་རིག་གིས་ཕྱོགས་བཞིར་བལྟས་ནས་རྒྱུས་
མེད་ས་སྟོང་ཞིག་ཏུ་འཛུལ། མཐར་བཀྲ་མི་ཤིས་པའི་དོན་དེ་བྱུང་སོང་། སྨག་ནག་ཁྲོད།
ཁོས་རྟ་ཕོ་མཐོ་གཟར་གཡང་སའི་འགྲམ་གྱི་ཡལ་ག་དང་ཚེར་མ་འཛིངས་པའི་གསེབ་ཏུ་
དེད་པ་རེད། རྟ་ཕོ་དང་རྟ་ཕོའི་ཡང་སྟེང་གི་མི་གཉིས་གཡང་སར་ལྷུང་བ་ན། རྟ་ཡི་མཇིང་
སྐེ་ཆད་སོང་ལ། མི་ཡི་བླ་རྐང་གཅིག་བཅག་འདུག སྙིང་རྗེ་འོས་པའི་རྒྱལ་པོ་དེས་དེ་རུ་
སྡུག་བསྔལ་ཚད་མེད་མྱངས། ཆུ་ཚོད་རེ་རེ་ནི་ཟླ་གཅིག་ལྟར་དལ་འགྱངས་ཆེ་ཞིང་འགོར་
དཀའ་བར་སེམས། ཁོས་རྣ་འབྱོག་ཅོག་ཅོག་གིས་ཉན་ཏེ། སྒྲ་གདངས་ཅི་ཞིག་གིས་ཁོ་
རང་སྐྱོབ་ཐུབ་བྱེད་པའི་རེ་བ་བཅིངས་མོད། ཁོས་འབོད་སྐད་དང་། ཀུ་འབོད་ཀྱི་ལྡིར་སྒྲ།
རྔོན་ཁྱིའི་ཟུག་སྐད་སོགས་ཅི་ཡང་ཐོས་མ་ཐུབ་པ་རེད། ཁོས་མཇུག་མཐར་རེ་བ་ཡོད་ཚད་
གཡུགས་ཏེ་ན་རེ། “འཆི་བ་སླེབས་སུ་ཆུགས་དང་། གང་ལྟར་དེ་ངེས་པར་ཐོན་དགོས་པ་
ཞིག་ཡིན་པས།”
སྐབས་དེ་དང་དེ་རུ། འུག་པ་ཞིག་གི་དམའ་ཞིང་འཇེབས་པའི་གླུ་སྐད་དེ་མཚན་མོའི
ལྷིང་འཇགས་ཀྱི་ལུང་སྟོང་དུ་གྲག་བྱུང་།
“ཉེན་ཁ་ལས་ཐར་ཐུབ་སོང” ཞེས་རྒྱལ་པོ་ན་རེ། “ཉེན་ཁ་ལས་ཐར་ཐུབ་སོང་།
འདི་ནི་ལྷ་བྱ་རེད་ཡ། ལུང་བསྟན་མངོན་འགྱུར་བྱས་སོང་། ལྷ་ཡིས་མགོན་སྐྱབས་གནང་
རྐྱེན། ངའི་གདམ་གསེས་མ་ནོར་བར་འདུག”
ཁོས་དགའ་མགུས་ཁེངས་པའི་ཡིད་སེམས་གནོན་མ་ཐུབ་ལ། ཁོས་བཀའ་དྲིན་
མཚོན་འདོད་དེ་སྨྲ་བརྗོད་ལས་འདས་པར་གྱུར། ཁོའི་སེམས་པར་ཆུ་ཚོད་སྐར་མ་འགའ་
འགོར་རྗེས། རྒྱལ་པོ་སྐྱོབ་མཁན་གྱི་མི་སླེབས་པའི་སྒྲ་ཐོས་སྲིད་སྙམ། ཡིན་ནའང་། ཐེངས་
རེ་རེས་ཁོ་ལ་རེ་ཆད་སྟེར་བ་མ་ཟད། ཁོ་སྐྱོབ་མཁན་གྱི་མི་མ་ཐོན་པ་རེད། ཡིད་མུག་པའི་
དུས་ཚོད་འགོར་བ་ཧ་ཅང་དལ། ད་དུང་སྔར་བཞིན་ཁོ་སྐྱོབ་མཁན་གྱི་མི་མ་ཐོན——འོན་
91འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཀྱང་ལྷ་བྱ་དེས་མུ་མཐུད་དུ་གླུ་དབྱངས་བླངས། ཁོ་ནི་རང་གི་གདམ་གསེས་ལ་དོགས་པ་སྐྱེ་
མགོ་བརྩམས་མོད། ཁོས་རང་ཉིད་ནས་དེའི་སྐོར་ལ་འདང་མི་རྒྱག་པར་འགོག་ཐབས་བྱས།
སྐྱ་རེངས་གྲག་མ་ཐག བྱིའུ་སྐད་འཇགས་པར་གྱུར། སླར་ཡང་ཞོགས་པ་ཞིག་སླེབས་
བྱུང་། སྐབས་དེར་ཁོ་སྐོམ་ཞིང་ལྟོགས་ནའང་། སྐྱོབ་མཁན་གྱི་མི་མ་ཐོན་པ་རེད། ཉིན་གུང་
ནས་དགོང་ཁར་སླེབས། མཐར་རྒྱལ་པོས་འུག་པ་ལ་དམོད་སྡིགས་བྱེད་མགོ་བརྩམས།
དེར་མཐུད་ནས༑ ནགས་ཀླུང་གི་ཕྱི་རོལ་ནས་འཇོལ་མོས་སྐད་སྙན་བསྒྲགས་འོངས།
རྒྱལ་པོའི་སེམས་ལ། “འདི་ནི་ད་གཟོད་ལྷ་ཡི་བྱ་རེད—སྔོན་ཆད་ངས་གདམ་གསེས་
བྱས་པ་འཆུག་སོང་། ད་ལྟ་ཐར་ཐབས་རྙེད་པ་རེད” ཅེས་དགོངས།
འོན་ཀྱང་། ད་དུང་སྔར་བཞིན་ཁོ་སྐྱོབ་མཁན་གྱི་མི་མ་སླེབས། དེའི་རྗེས་ཁོ་རང་མགོ་
འཐོམ་ནས་ཡུན་རིང་ཞིག་ལ་ནར་ནས་བསྡད། ཁོ་སད་པའི་སྐབས་དེར། མཆིལ་པ་དམར་
པོ་ཞིག་གིས་གླུ་དབྱངས་ལེན་བཞིན་འདུག་པར། ཁོས་ཉན་ཞིང་ཉན——སྐབས་དེར་ཁོ་ལ་
ཚོར་སྣང་ཅི་ཡང་མེད་པར་གྱུར། ཁོའི་ཡིད་རྟོན་སྔར་ནས་ཡོངས་སུ་ཉམས་སོང་། “འདབ་
ཆགས་འདི་དག་ཡ” ཞེས་ཁོ་ན་རེ། “ཚང་མས་ང་རང་སྐྱོབ་མི་ནུས་པ་རེད། ང་དང་ངའི་
རྒྱལ་རྒྱུད། ངའི་མི་དམངས་རྣམས་ཚར་སོང” ཞེས་གསུངས། ཁོ་ཕར་ལོག་ཚུར་འགྱེལ་གྱིས་
འཆི་བར་སྟ་གོན་མཛད། རྒྱུ་མཚན་ནི་ཁོ་ལ་ལྟོགས་སྐོམ་དང་། ན་ཟུག་གིས་མནར་ནས་
ད་ལྟ་སྔར་ནས་ལུས་ཕུང་གི་ཟུངས་ཉམས་དམས་སུ་གྱུར། རང་ཉིད་ཅང་མ་འགོར་བར་ལྔ་
ལམ་དུ་བཞུད་འགྲོ་བར་སྙམ་པ་ཡིན། དངོས་གནས་བཤད་ན། ཁོས་མགྱོགས་ཙམ་གྱིས་
འཆི་བར་རེ་བ་བྱས་ནས་སྡུག་བསྔལ་ལས་ཐར་ཐུབ་པར་སྨོན། དུས་ཡུན་ཧ་ཅང་རིང་པོ་
ཞིག་བརྒྱུད་རྗེས། ཁོ་ལ་དྲན་འཆར་མེད་ཅིང་། ཚོར་སྣང་མེད། དེ་ལྟར་འགུལ་ཙམ་ཡང་
མི་བྱེད་པར་དེ་རུ་ནར་བའི་རྗེས་སུ། ཁོའི་ཚོར་སྣང་སླར་ཡང་སོས་བྱུང་། ཉིན་གསུམ་པའི་
ཞོགས་པར། ནམ་གསལ་མ་ཐག ཨ། ཁོའི་ངལ་དུབ་ཀྱི་སྤྱན་ཟུང་གིས་ཕྱི་རོལ་དུ་བལྟས་
92དབྱིན་སྒོར་ཁྲི་བརྒྱ་ཤོག་མ།
པ་ན། འཇིག་རྟེན་འདི་མཛེས་པ་ཞེ་དྲག་ཅིག་ཡིན། གློ་བུར་དུ། གཞོན་ནུའི་སེམས་ཁམས་
སུ་གསོན་འདོད་དྲག་པོ་ཞིག་སྐྱེས་ནས་ཁོའི་སེམས་ཁོང་གི་ཟབ་ས་ནས་སྨོན་འདུན་དྲག་
པོ་ཞིག་འཁོལ་བཞིན་མངོན་ཡོང་ལ། གནམ་རྒན་མས་སྙིང་རྗེས་གཟིགས་པར་ཞུ་བ་བྱས་
ཏེ། ཁོ་རང་ཉིད་ཀྱི་ཁྱིམ་མི་དང་གྲོགས་པོ་ཚོ་དང་སླར་ཡང་ཐུག་འཕྲད་ཡོད་པར་ཞུས། སྐད་
ཅིག་མ་དེ་རུ། རྒྱང་རིང་ས་ནས་སྒྲ་ཞིག་གྲག་ཡོང་བ་དེ་ནི་དེ་འདྲའི་ཞི་འཇམ་དང་། དེ་
འདྲའི་གསལ་ལ་མི་གསལ་ཞིག་རེད། འོན་ཀྱང་། འོ། ཁོའི་བྲེལ་ཟིང་གི་རྣ་བས་གསན་ཚེ།
དེ་ནི་ཅི་འདྲའི་ལྷུག་བརྗོད་དཀའ་བའི་མཛེས་སྡུག་ཅིག་རེད་ཨང—
“ཝ་བོའུ………………ཧེ། —ཝ་བོའུ………ཧེ། —ཝ་བོའུ…………ཧེ། ——ཝ་བོའུ……………ཧེ།
ཝ་བོའུ..…..…ཧེ།”
“འདི། འོ། གླུ་དབྱངས་འདི་ལ་འུག་པ་དང་། འཇོལ་མོ། ཡང་ན་མཆིལ་པ་དམར་
པོའི་གླུ་སྐད་ལས་ཀྱང་སྙན་འགྱུར་ལྡན་ཞིང་། ལྡབ་སྟོང་འགྱུར་གྱིས་སྙན་འགྱུར་ལྡན་པ་
ཡིན། རྒྱུ་མཚན་ནི་དེས་རེ་བ་ཁྱེར་ཡོང་བ་མ་ཟད། ད་དུང་ངེས་པར་སྐྱོབ་ཐུབ་པའི་ཡིད་
རྟོན་ཡང་ཁྱེར་ཡོང་བས་ཡིན། ད་ལྟ་ང་རང་དངོས་གནས་ཐར་སོང་། ལྷའི་བཀའ་ལས་
གསུང་བ་ནང་བཞིན། མཆོག་གྱུར་གྱི་གླུ་བ་དེས་རང་ཉིད་བདམས་སུ་བཅུག་སོང་ལ། ལུང་
བསྟན་མངོན་འགྱུར་བྱས་སོང་། ངའི་ཚེ་སྲོག་དང་། ངའི་རྒྱལ་རྒྱུད། ངའི་མི་དམངས་ཡོད་
ཚད་ཐར་སོང་བ་ཡིན། དེ་རིང་ནས་བཟུང་། བོང་བུ་ནི་མཆོག་གྱུར་གྱི་སྲོག་ཆགས་སུ་གྱུར་
པ་ཡིན། "
ལྷ་ཡི་གདངས་དབྱངས་ཇེ་ཉེ་ནས་ཇེ་ཉེ་རུ་གྱུར་ལ། སྒྲ་སྐད་ཇེ་གྲག་ནས་ཇེ་གྲག
སྔར་ནས་འཆི་ལ་ཁད་དུ་གྱུར་པའི་སྡུག་བསྔལ་མྱོང་མཁན་འདིའི་རྣ་བར་ཡང་ཇེ་སྙན་
ནས་ཇེ་སྙན་དུ་གྱུར། ཞི་དུལ་གྱི་བོང་བུ་ཆུང་ཆུང་དེ། ངོ་གཟར་ནས་དལ་མོར་མར་བབས་
ནས་ཕྱོགས་གཅིག་ནས་རྩྭ་བཟའ་བ་དང་ཕྱོགས་གཅིག་ནས་གླུ་ལེན་ཞོར། མཇུག་མཐར།
93འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དེས་ཤི་ཟིན་པའི་རྟ་དང་རྨས་ཕོག་པའི་རྒྱལ་པོ་མཐོང་སྐབས། དེ་ཕར་ལ་སོང་ནས། ལྷད་
མེད་དང་ཡ་མཚན་གྱི་རྣམ་འགྱུར་གྱིས་ཁོ་ཚོར་སྣོམ་པར་བྱེད། རྒྱལ་པོས་བྱམས་བརྩེའི་
ངང་དེ་ལ་ལག་པས་རྡེབ་པར་བྱས། དེ་བདག་མོ་ཆུང་ཆུང་གིས་ཞོན་ཐེངས་རེའི་སྐབས་
དང་འདྲ་བར་གོམ་ལོབས་ཀྱིས་མར་ཉལ་བ་ན། གཞོན་ནུ་དེས་ཧ་ཅང་ཤུགས་ཆེན་པོས་
སྡུག་བསྔལ་མྱོང་བཞིན་དུད་འགྲོ་དེའི་རྒྱབ་ཏུ་བུད་པ་ནི། དེའི་ལྷོད་ཡངས་ཀྱི་རྣ་འབྱོག་
ལ་བསྟེན་པ་ཞིག་ཡིན་ཏེ། དེའི་རྒྱབ་ཏུ་བརྟན་པོར་ཞོན་པ་རེད། བོང་བུས་ལམ་བར་དུ་གླུ་
དབྱངས་ལེན་ཞོར་ས་དེ་དང་ཁ་གྱེས་ལ། རྒྱལ་པོ་ཁུར་ནས་ཞིང་སྡེའི་བུ་མོ་ཆུང་བའི་སྤྱིལ་
བུའི་སྒོ་འགྲམ་དུ་བསྐྱལ། བུ་མོ་ཆུང་བས་རང་ཉིད་ཀྱི་རྩྭ་གདན་རྒྱལ་པོར་གཟིམ་གདན་དུ་
ཕུལ་ནས། ཁོ་ལ་ར་མའི་འོ་མ་བླུད་དེ་དགོངས་པ་སླར་གསོ་ཡོང་བར་བྱས། དེ་ནས་འཕུར་
བ་ལྟར་བརྒྱུགས་ནས་མོས་གནས་ཚུལ་གལ་ཆེན་དེ་ཐེངས་དང་པོར་འཕྲད་པའི་རྒྱལ་པོ་
བཙལ་མཁན་གྱི་འཚོལ་ཞིབ་རུ་ཁག་ལ་ཞུས།
རྒྱལ་པོ་སངས་དྲགས་སུ་གྱུར། ཁོས་བསྒྲུབ་དགོས་པའི་དོན་དང་པོ་ནི། བོང་བུ་ནི་བླ་
མེད་མཆོག་གྱུར་གྱི་སྲོག་ཆགས་ཤིག་ཡིན་པར་ཁྱབ་སྒྲོག་བྱ་རྒྱུ་དེ་རེད། ཁོས་བསྒྲུབ་དགོས་
པའི་དོན་གཉིས་པ་ནི། བོང་བུ་འདི་ཁོའི་རྒྱལ་སྲིད་ལས་ཁུངས་སུ་ཚུད་པར་བྱས་ནས། དེ་
རྒྱལ་རྒྱུད་ཀྱི་བློན་ཆེན་དུ་བསྐོ་བཞག་བྱ་རྒྱུ་དེ་རེད། ཁོས་བསྒྲུབ་དགོས་པའི་དོན་གསུམ་
པ་ནི། རྒྱལ་ཡོངས་ས་ཕྱོགས་སོ་སོའི་འུག་པའི་འཇིམ་བརྙན་དང་བརྐོས་བརྙན་རྣམས་རྩ་
མེད་དུ་བཏང་སྟེ། ཚབ་ཏུ་ལྷའི་བོང་བུའི་འཇིམ་བརྙན་དང་བརྐོས་བརྙན་འཇོག་རྒྱུ་དེ་ཡིན།
ཁོས་བསྒྲུབ་དགོས་པའི་དོན་བཞི་པ་ནི། དངོས་སུ་ཁྱབ་བསྒྲགས་བྱ་རྒྱུ་ཞིག་སྟེ། ཞིང་སྡེའི་བུ་
མོ་ཆུང་ཆུང་དེ་རང་ལོ་བཅོ་ལྔར་ཁ་གང་ཚེ། ཁོས་མོ་བཙུན་མོར་བསྐོ་རྒྱུ་དེ་ཡིན—རྗེས་
སུ་ཡོད་ཚད་འདི་དག་ཁོའི་གསུང་ལྟར་བསྒྲུབས་པ་རེད།
གོང་ནས་བརྗོད་པ་དག་ནི་གཏམ་རྒྱུད་ངོ་མཚར་ཅན་དེ་ཡིན། དེས་སྔར་ནས་རྙིང་
94དབྱིན་སྒོར་ཁྲི་བརྒྱ་ཤོག་མ།
རུལ་དུ་གྱུར་པའི་བོང་བུའི་སྣང་བརྙན་དེ་སྔར་བཞིན་གནའ་བོའི་གཞུ་དབྱིབས་ཅན་གྱི་སྒོ་
དང་གྱང་གོག་ཏུ་ཅིའི་ཕྱིར་ཡོད་པར་གསལ་བཤད་བྱས་འདུག་ལ། འདིས་ཅིའི་ཕྱིར་དུས་
རབས་མང་པོ་ཞིག་གི་རིང་ལ། ད་ལྟའི་རྒྱལ་ཁབ་མང་ཆེ་ཤོས་ཀྱིས་རྒྱལ་སྲིད་ལས་ཁུངས་
ནང་བཞིན། རྒྱལ་ཁབ་དེའི་རྒྱལ་སྲིད་ལས་ཁུངས་ཀྱི་སྤྱི་གཉེར་བློན་ཆེན་ནི་ནམ་ཡང་བོང་
བུ་ཞིག་ཡིན་པ་གསལ་བཤད་བྱས་ཡོད། དོན་འདིས་སྔར་ལས་ཀྱང་། ཅིའི་ཕྱིར་དུས་རབས་
མང་པོ་ཞིག་གི་རིང་ལ། རྒྱལ་ཁབ་ཆུང་ཆུང་དེའི་ནང་དུ། གཏམ་བཤད་གལ་ཆེན་ཡོད་
ཚད་དང་། ཚད་ཇུས་གལ་ཆེན་ཡོད་ཚད། ཁྲོམ་བསྒྲགས་མཛད་སྒོ་ཡོད་ཚད། རྒྱལ་པོ་ཚང་
གི་བསྒྲགས་གཏམ་ཡོད་ཚད་སོགས་ལ་ནམ་རྒྱུན་གཤམ་གྱི་ཡིད་དབང་འཕྲོག་པའི་ཐ་སྙད་
འདི་དག་བཀོལ་ནས་མགོ་རྩོམ་པར་གསལ་བཤད་བྱས་པ་སྟེ།
ཝ་བོའུ……………ཧེ། ཝ་བོའུ..…..…ཧེ། ཝ་བོའུ…………ཧེ།
“ཝ་བོའུ..….ཧེ།
-ཝ་བོའུ………ཧེ” ཞེས་པ་དེ་ཡིན།
95
1882ལོར།འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཁྱིས་བཤད་པའི་གཏམ་རྒྱུད།
གཅིག
ངའི་ཨ་ཕ་ནི་ཧྲིན་པོ་ན་ཏིའི་ཁྱི3རྒྱུད་ཅིག་དང་། ངའི་ཨ་མ་ནི་ཁོ་ལིའི་ཁྱི་7རྒྱུད་ཅིག
ཡིན། ང་ནི་པའོ་མེ་ཉི་ཡ་ཁྱི"ཞིག་ཡིན། འདི་དག་ཐམས་ཅད་ངའི་ཨ་མས་ང་ལ་བཤད་པ་
ཡིན། ང་རང་ཉིད་ཀྱིས་མིང་གི་དོན་སྙིང་སྟེང་གི་ཁྱད་པར་དེ་དག་གསལ་བོར་མི་ཤེས། ངས་
ཉན་ན། དེ་ཚོ་ནི་རེ་ཞིག་དར་ཆེ་བའི་མཛེས་སྡུག་གི་ཐ་སྙད་ཙམ་ཡིན་ལ། ཚང་མར་དོན་
སྙིང་གིས་དབེན་པར་སྙམ། འོན་ཀྱང་ངའི་ཨ་མ་ཏག་ཏག་འདིའི་རིགས་ཀྱི་རྩེད་མོ་ལ་དགའ་
ཞིང་། མོ་དེ་ཚོ་འཆད་པར་ཆེས་དགའ་བ་དང་། དུས་མཚུངས་སུ་ཁྱི་གཞན་པས་དེ་འདྲའི་ཡ་
མཚན་དང་ཡིད་སྨོན་གྱི་རྣམ་པ་མངོན་པར་ཧ་ཅང་དོ་སྣང་བྱེད་པ་ཡིན། མོ་ལ་འདི་འདྲའི་
གཏིང་ཟབ་ཀྱི་སློབ་གསོ་ཞིག་ཇི་ལྟར་ཐོབ་པ་དེ་ཧ་མི་གོ་བ་ཡིན། དོན་དངོས་སུ། དེ་ནི་སློབ་
གསོ་དངོས་མ་ཞིག་མ་ཡིན་ཏེ། དེ་ནི་མོས་རང་ཉིད་མཁས་རློམ་བྱེད་པ་ལས་ཅི་ཡང་མིན།
ཐ་སྙད་དེ་དག་ནི་མོས་ཟ་མ་ཟ་ཁང་དང་འགྲུལ་འདུག་ཁང་དུ། འགྲུལ་པ་ཡོད་པའི་སྐབས་
གླགས་སུ་ཉན་པ་དང་། ཡང་ན་བྱིས་པ་རྣམས་ཀྱི་རྗེས་དེད་ནས་གཟའ་ཉི་མའི་སློབ་གྲྭར་འགྲོ་
[1] མདོག་ཁམ་དམར་རམ་དཀར་པོ་ཡིན་པའི་ཁྱི་རྒན་ཞིག
[2] ཁོ་ལིའི་འབྲོག་ཁྱི་ཞིག་སྟེ། མགོ་རུ་སྤུ་རིང་སྐྱེ་བའི་ཁྱི་རྒན་ཞིག
[3] པའོ་མེ་ལ་ཉི་ཡ་ཁྱི་ནི་མཆུ་རིང་ཞིང་རྣ་འབྱོག་ཡར་འགྲེང་ལ་ལུས་སྤུ་རིང་བའི་ཁྱི་ཕྲུག་ཅིག
96དབྱིན་སྒོར་ཁྲི་བརྒྱ་ཤོག་མ།
སྐབས་དེ་ནས་ཉན་པ་ཡིན། རེ་ཞིག་དར་ཆེ་བའི་ཐ་སྙད་གཅིག་ཐོས་ཐེངས་རེར། མོས་རང་
ཉིད་ལ་ཐེངས་མང་པོར་འདོན་དགོས་པར། དེ་ལྟར་བྱས་ན་ཡིད་ལ་དམ་པོར་འཛིན་ནུས་པ་
ཡིན། ཐག་ཉེའི་ས་གང་དུ་ཁྱིམ་ཚང་གི་འདུ་འཛོམས་ཡོད་པ་ན། མོས “འཛོམས་པ” ཐེར་
འདོན་བྱ་ནུས་པས། ཁྱི་ཡོད་ཚད་དེ། ཁྱི་ཕྲུག་ཆུང་ཆུང་ནས་གཡུང་བབས་ཁྱི་རྒན་པའི་བར།
ཚང་མས་དེའི་ཆེད་དུ་ཡ་མཚན་དང་རང་དམན་གྱི་འདུ་ཤེས་སྐྱེ་སྲིད་པ་རེད། དེ་ལྟར་བྱས་
ཚེ། མོས་བརླགས་པའི་དུས་ཚོད་ལ། གང་ལྟར་ལན་འཇལ་ཞིག་ཐོབ་པ་ཡིན། གལ་ཏེ་དེ་ན་ངོ་
མི་ཤེས་པའི་ཁྱི་ཞིག་ཡོད་ཚེ། ཁྱི་དེས་དེ་ལ་དོགས་འདྲོག་ཆེན་པོ་བྱེད་སྲིད་པ་དང་། དབུགས་
འབྱིན་རྔུབ་ཐུབ་པར་གྱུར་པའི་དུས་སུ། ཁོས་མོར་འདྲི་སྲིད་དེ། མིང་ཚིག་དེའི་ནང་དོན་ཅི་
ཞིག་ཡིན། མོས་ནམ་རྒྱུན་ཁོ་ལ་འགྲེལ་བཤད་རྒྱག་པ་ཡིན། མོས་དེ་ལྟར་འགྲེལ་བཤད་རྒྱག་
པར་ཁོའི་ཡིད་ལའང་འཆར་མི་ནུས་ཏེ། སྤྱི་སེམས་ལ་མོ་དཀའ་བའི་གནས་སུ་ལྷུང་སྲིད་པར་
སྙམ། དེའི་ཕྱིར། མོས་ཁོ་ལ་གསལ་བོར་བཤད་རྗེས། ཁོ་ནི་དེ་ལས་ལྡོག་སྟེ་ཁ་སྐྱེངས་པའི་
རྣམ་འགྱུར་མངོན་པར་བྱེད། མ་གཞི་ཁོའི་སེམས་ལ་མང་པོའི་ཁྲོད་མོ་ལ་ངོ་ཚ་ཉོ་རུ་བཅུག་
ཆོག་པར་འདོད་པ་ཡིན། ཁྱི་གཞན་པས་ནམ་རྒྱུན་མོས་གཡོ་ཁྲམ་འཁྲབ་པར་སྒུག་བཞིན་
ཡོད་ལ། དེ་ནས་དེའི་ཆེད་དུ་དགའ་སྤྲོ་སྐྱེ་བ་དང་། མོའི་ཆེད་དུ་སྤོབས་པ་སྐྱེ་བ་རེད། རྒྱུ་
མཚན་ནི་ཁོ་ཚོ་ཚང་མས་གནས་ཚུལ་འདི་འདྲ་འབྱུང་བར་ཤེས་ཡོད་ལ། ཁོ་ཚོར་སྔར་ནས་
ཉམས་མྱོང་འདི་འདྲ་ཡོད་མྱོང་བས་རེད། མོས་འུད་སྒྲོག་གི་ཐ་སྙད་ཅིག་ལ་འགྲེལ་བཤད་
རྒྱག་ཐེངས་རེར། ཁོ་ཚོས་བསྟོད་པའི་མེ་ཏོག་གཏོར་ངེས། འགྲེལ་བཤད་དེ་མཐར་གཏུགས་ན་
འགྲིག་མི་འགྲིག་གི་ཐད་ལ་ཁྱི་གཅིག་ཀྱང་དོགས་པ་མི་ཟ་བ་ཡིན། དེ་ཡང་རང་བཞིན་ཡིན་
ཏེ། རྒྱུ་མཚན་དང་པོ། མོ་ནི་དེ་འདྲའི་དྲིས་ལན་ཆུ་རྒྱུག་རྒྱུག་ཡིན་ཏེ། ཚིག་མཛོད་གསོན་
པོ་ཞིག་དང་ཀུན་ནས་མཚུངས་པ་ཡིན། གཉིས་པ། ཁོ་ཚོས་ཀྱང་འགྲེལ་བ་དེ་ནོར་ཡོད་མེད་
ལ་རྟོག་ཞིབ་བྱེད་མི་ནུས་སམ། རྒྱུ་མཚན་ནི། ཁྱི་ཡི་ཚོགས་པ་དེའི་ནང་དུ། མོ་ནི་ཡོན་ཚད་
97འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལྡན་པ་གཅིག་པུ་ཡིན་པས་ཡིན། ཡང་དུས་སྐབས་ངེས་ཅན་ཞིག་འགོར་རྗེས། ང་ཅུང་ཙམ་
ནར་སོན་ནས། ཐེངས་ཤིག་མོས “དོན་མཐུན་མིང་ཚིག” ཟེར་བ་དེ་བསླབས་ནས་ཤེས་
པར། དེ་ནས། གཟའ་འཁོར་ཧྲིལ་བོ་གཅིག་གི་ནང་། འདུ་འཛོམས་མི་འདྲ་བ་སྣ་ཚོགས་ཀྱི་
སྟེང་དུ། མོས་ནུས་ཤུགས་ཡོད་རྒུ་བཏོན་ནས་དེ་བཀོལ་སྤྱོད་བྱས་པ་ཡིན། འོན་ཀྱང་མཇུག་
འབྲས་ནི་ཚང་མའི་སེམས་མི་དགའ་ལ་རེ་བ་ཆད་པར་བཏང་བ་རེད། ཐེངས་འདིར་ད་གཟོད་
ངས་མཉམ་འཇོག་ཐུབ་པ་ཡིན་ཏེ། གཟའ་འཁོར་དེའི་ནང་། འདུ་འཛོམས་མི་འདྲ་བ་བརྒྱད་
ཀྱི་སྟེང་གཞན་གྱིས་མོ་ལ་མིང་ཚིག་དེའི་ནང་དོན་དྲིས་པ་ན། མོས་ཐེངས་རེ་རེར་མི་མཐུན་
པའི་འགྲེལ་བཤད་རྒྱག་པ་ཡིན། དེ་ཙམ་ལས་ངས་ཤེས་ཐུབ་པ་ནི། མོའི་ལྷོད་འཇགས་འགྱུར་
སྐྱེན་གྱི་བཟོད་བསྲན་དེ། མོའི་རིག་གནས་ཡོན་ཚད་ཐམས་ཅད་ལས་ཀྱང་མཐོ་དགོས་པ་
དེ་རེད། འོན་ཀྱང་ཅི་ཡང་མི་བཤད་པ་སྨོས་མ་དགོས་པ་རེད། མོས་དུས་རྒྱུན་ཚིག་གཅིག་
བཤད་པར་གྲ་སྒྲིག་བྱེད་སྲིད་དེ། མྱུར་སྐྱོབ་ཀྱི་ཚིག་གཅིག ཚིག་དེ་ནི་སྲོག་སྐྱོབ་འགྱིག་སྒོར་
ཞིག་དང་མཚུངས་པར་མོས་སེམས་ཆུང་མ་བྱས་པར་གྲུ་གཟིངས་ཤིག་གི་སྟེང་ཆུ་དང་འཕྲད་
ཚེ། དེ་རང་གི་ལུས་སུ་གྱོན་ཆོག——དེ་ནི “ཤེས་བྱ་མེད་པའི་” མིང་ཚིག་རྐྱང་བ་དེ་ཡིན།
མཚམས་ལན་རེར་མོས་ཧ་ཅང་རིང་བའི་མིང་རྐྱང་ཞིག་འདོན་སྲིད་པ་རེད། མིང་རྐྱང་འདི་
གཟའ་འཁོར་འགའི་སྔོན་བདེ་བླག་ངང་བཀོལ་མྱོང་མོད། འོན་ཀྱང་ད་ལྟ་དེའི་དོན་སྙིང་སྔར་
ནས་བརྗེད་ཚར་འདུག་ལ། གལ་ཏེ་དེ་ན་མི་རྒྱུས་མེད་ཅིག་ཡོད་ཚེ། འགྲེལ་བཤད་དེས་མི་
དེ་གཙེས་ནས་མགོ་ཡུ་འཁོར་དུ་འཇུག་སྲིད་པ་ཐག་གིས་ཆོད་དེ། ངེས་པར་ཆུ་ཚོད་སྐར་ཆ་
གཅིག་གཉིས་ཙམ་འགོར་རྗེས་ད་གཟོད་སད་ཐུབ་པ་ཡིན། མོས་དུས་ཚོད་ཀྱི་གོ་སྐབས་འདི་
དང་བསྟུན་ནས། སྐབས་བསྟུན་སྟངས་སྒྱུར་སྒོས་ད་ནི་ལས་འཛོལ་ཅི་ཞིག་འབྱུང་བར་སེམས་
ཁུར་བྱེད་མི་དགོས་པ་ཡིན། དེའི་ཕྱིར། མི་དེས་མོ་ལ་ཡང་བསྐྱར་མཐར་གཏུགས་ཤིག་བཤད་
དགོས་པར་ཞུ་དུས། ངས(མོའི་རྩེད་མོ་དེའི་ནང་རྫོང་རྟོགས་མཁན་གཅིག་པུ)མཐོང་ཐུབ་
98དབྱིན་སྒོར་ཁྲི་བརྒྱ་ཤོག་མ།
པ་ནི། མོའི་གྲུ་དར་གཡོ་འགུལ་ཙམ་བྱས་སོང——དེ་འདྲའི་དུས་ཡུན་ཐུང་ཐུང་ཙམ་ཞིག་
ཡིན་ཞིང་། དེར་མཐུད་ནས་གྲུ་དར་ཡོངས་སུ་འཕྱར་བྱུང་བར། སྐབས་དེར་མོས་ཀྱང་བདེ་
བླག་ངང “དེ་ནི «བྱ་བའི་ཕྱི་རོལ’ གྱི་མཐུན་ཚིག་ཡིན” དེ་ལྟར་བཤད། ཡང་ན་དེ་དང་
དེའི་རིགས་སོགས། ཡི་གེ་ཉག་ཉོག་རིང་པོ་ཞིག་མཉམ་དུ་སྦྱར་བའི་ཚིག་ཡིན། དེའི་རྗེས་ངོ་
མདོག་མི་འགྱུར་ལ་ཁ་ཡང་མི་གྲག་པ་དང་། སེམས་ལྷོད་བག་གཡེང་གིས་རླུང་འགྲན་མདུན་
བསྐྱོད་བགྱིས་ཏེ། མགྱོགས་མྱུར་གྱིས་ཁ་ཁར་བྲོས་ཕྱིན་བྱེད་པ་ཡིན། ཁྱོད་ཀྱིས་ལྟོས་དང་། མོ་
ཡོངས་སུ་དེ་འདྲའི་སེམས་བདེ་ལྷོད་གཡེང་ཡིན་ལ། དེ་ལས་ལྡོག་སྟེ་འགྲུལ་པ་ཆ་མེད་དེ་ཧ་
ཅང་གཏུམ་སྤྱོད་ཐ་ཤལ་དང་དངངས་འཚབ་ཁ་སྐྱེངས་སུ་མངོན་པར་བྱས་འདུག གནས་
ལུགས་འདི་ལ་ཆ་རྒྱུས་ཡོད་པའི་ཁྱི་དེ་དག་གིས་མཐའ་གཅིག་ཏུ་རྔ་མས་པང་གཅལ་ལ་
བརྡེགས་ནས་ངོ་གདོང་ལ་ཡིད་ཚིམ་པའི་རྣམ་འགྱུར་མངོན་བཞིན་འདུག
དབྱངས་གདངས3དེ་དག་དང་འབྲེལ་བ་ཡོད་པའི་སྐོར་ལ། ཁྱོད་ཀྱིས་ཀྱང་གཅིག་
མཚུངས་ཀྱི་གནས་ཚུལ་མཐོང་ནུས་པ་རེད། གལ་ཏེ་དབྱངས་ཚིག་གི་སྒྲ་གདངས་རྣ་ལ་སྙན་
ཚེ། མོས་ཚིག་གཅིག་ཧྲིལ་བོ་ཕྱིར་རང་ཁྱིམ་དུ་ཁྱེར་ཡོང་ངེས། དེ་ནས་མཚན་ཚོགས་དྲུག་
བདུན་དང་ཞོགས་ཚོགས་གཉིས་ཀྱི་རིང་ལ་དེ་དཀྲོལ་ངེས་ཡིན། ཐེངས་རེ་རེར་དེ་ལ་འགྲེལ་
བཤད་གསར་བ་ཞིག་རྒྱག་སྲིད ཡང་ཅིག་བཤད་ན། མོས་ཀྱང་དེ་མི་བྱེད་ཀ་མེད་ཡིན།
རྒྱུ་མཚན་ནི་མོར་སྤྲོ་སྣང་ལྡན་པ་ནི་དབྱངས་ཚིག་རང་ཁོ་ན་ཡིན་ལ། མོ་དེའི་དོན་སྙིང་ལ་
སྤྲོ་སྣང་མི་སྐྱེ་བ་དང་། དུས་མཚུངས་མོས་ཤེས་པ་ནི། གང་ལྟར་ཁྱི་དེ་དག་ལའང་མོས་འགྲེལ་
བཤད་ལ་གོ་བ་ལེན་པའི་ཀླད་ཤུགས་ཀྱིས་མི་འདང་བས་རེད། དེ་མིན་ནམ། མོ་ནི་དཔའ་མོ་
ཞིག་ཏུ་ངོ་གནོང་མི་དགོས་པ་ཞིག་སྟེ། མོ་འདི་ལྟར་བྱ་དངོས་གང་རུང་ལ་ཅི་ཡང་མི་སྙམ་
པར་གྱུར་པ་རེད། མོ་ཡོངས་སུ་ཡིད་ཆེས་པ་ནི། ཁྱི་དེ་ཚང་མ་བླུན་པོ་ཤ་སྟག་ཡིན་པ་དེ་རེད།
[1] རིང་ཐུང་མི་མཉམ་པའི་དབྱངས་གདངས་ཚད་ཅིག
99འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མོས་ཐ་ན་བདག་པོ་དང་གསོལ་ཅོག་སྟེང་གི་འགྲུལ་པ་རྣམས་ཧབ་ཆ་ལྷུག་གེར་གཏོང་ནུས་
པའི་གཏམ་རྒྱུད་མཚར་བོ་གོ་ཐོས་བྱུང་བ་དག་ཁྱེར་ནས་སྔར་རྒྱུན་ལྟར་དགོད་གཏམ་རྙིང་
བའི་ཁྲོད་ཀྱི་ཆ་ཤས་ལེགས་ཤོས་རྣམས་དགོད་གཏམ་གཞན་ཞིག་གི་ནང་དུ་འཐེན་འཇོག་
བྱེད། དེ་ལྟར་བྱས་ན་མཐུན་པོ་ཆ་འགྲིག་ཅིག་ཡོང་མི་ཐུབ་པ་ནི་སྨྲ་མི་དགོས་པ་ཞིག་ཡིན་ལ།
མིས་ཉན་རྗེས་ཧ་ཅི་ཡང་གོ་རྒྱུ་མེད་པ་ཡིན། འོན་ཀྱང་མོས་བཤད་ནས་མཚམས་དེར་སླེབས་
པ་ན། རང་ཉིད་དགོད་ཁ་ཤོར་ནས་ས་ལ་འགྱེལ་ཏེ། ས་ནས་སྒལ་རྩེ་བགྱི་ཞིང་། སྨྱོས་ཟིན་པ་
ནང་བཞིན་ཧ་ཧ་ཞེས་དགོད་པ་མ་ཟད། ཡང་ཨབ་ཨབ་ཅེས་ཉོག་འབོད་རྒྱག་པ་ཡིན། སྐབས་
དེར་ངས་མཐོང་བ་ནི། མོའི་སེམས་ལ་ཡ་མཚན་ཞིག་སྐྱེ་བ་དང་འདྲ་སྟེ། ཕལ་ཆེར་གཏམ་
རྒྱུད་དེ་ཅིའི་ཕྱིར་མོས་ཐེངས་དང་པོར་ཐོས་པ་ནང་བཞིན་དགོད་མི་བྲོ་བ་དེ་རེད། འོན་ཀྱང་།
དེ་ལ་སྐྱོན་མི་འདུག སྟབས་ལེགས་པ་ཞིག་ནི་ཁྱི་གཞན་པ་རྣམས་ཀྱིས་ཀྱང་ཕྱོགས་བཞིར
སྒལ་ལོག་རྩེ་ནས། ཨབ་ཨབ་ཅེས་སྐད་ཆེན་རྒྱག་པ་དང་། ལེགས་པོ་དེའི་གནད་གང་ན་ཡོད་
པར་ཧ་མ་གོ་བའི་རྐྱེན་གྱིས་ལྐོག་ནས་ཀྱང་སེམས་ལ་འཚེར་སྣང་སྐྱེས་འདུག གཏན་ནས་
ཚོད་དཔག་མི་ནུས་པ་ཞིག་ནི། དེ་མ་གོ་ན་ཁོ་ཚོའི་སྐྱོན་མིན་ཏེ། དེ་ལ་རྩ་བ་ནས་ཁོ་ཚོར་གོ་
བ་སྤྲོད་པའི་ནང་དོན་ཅི་ཡང་མི་ལྡན་པ་ཡིན།
ཁྱོད་ཀྱིས་དོན་དག་འདིའི་རིགས་ཀྱི་ཁྲོད་ནས་ཀྱང་མཐོང་ཐུབ་པ་ཞིག་ནི། མོའི་
གཤིས་རྒྱུད་ནི་གཏམ་འདོད་ལ་ཧ་ཅང་དགའ་ཞིང་ཁ་ཡང་སྤྱོད་ཡང་ལྡན་པ་ཞིག་ཡིན།
དེ་ལྟར་ཡིན་ནའང་། ངའི་སེམས་ལ་མོར་ད་རུང་ཀུན་སྤྱོད་ལེགས་པོ་མང་བར་སྙམ། དེས་
མོའི་སྐྱོན་ཆ་ལ་ཁ་གསབ་བཏང་ཆོག་པ་རེད། མོར་བྱམས་སྙིང་རྗེ་ལྡན་ཞིང་། སྤྱོད་ཚུལ་
ཞི་འཇམ་ཡིན། མོར་གནོད་སྐྱེལ་མྱོང་བའི་མི་ལ་གཏན་ནས་སྡང་སེམས་མི་འཛིན་པར་
དོན་དེ་དག་རང་འཇགས་སུ་བཞག་རྗེས། དེ་མུར་དེ་དག་ཡོངས་སུ་བརྗེད་འགྲོ་བ་རེད། མོས་
ད་དུང་རང་གི་བྱིས་པ་ལའང་མོའི་གཞུང་བཟང་གི་བྱ་སྤྱོད་དེ་ལ་ལད་མོ་བྱེད་དུ་འཇུག་པ་
100དབྱིན་སྒོར་ཁྲི་བརྒྱ་ཤོག་མ།
ཡིན། ང་ཚོས་ད་དུང་མོའི་ས་ནས་དཀའ་སྡུག་ཁྲོད་ཇི་ལྟར་གཞན་སྲོག་སྐྱོབ་དགོས་པ་དང་།
བྲོས་བྱོལ་མི་བྱ་བ། ང་ཚོའི་གྲོགས་པོ་དང་མི་ཆ་མེད་ལ་ཉེན་ཁ་འབྱུང་སྐབས། ནུས་ཤུགས་
ཡོད་རྒུ་བཏོན་ནས་ཁོ་ཚོར་རོགས་རམ་བྱེད་པ། དེ་ལྟར་བྱས་ན་རང་ཉིད་ལ་གནོད་འཚེ་
གང་འདྲ་ཐེབས་སྲིད་པར་འདང་མི་རྒྱག་པ་སོགས་བསླབས་པ་ཡིན། མོས་ང་ཚོར་སློབ་སྟོན་
གནང་སྐབས། ཁ་ནང་གི་སློབ་གསོ་ཙམ་མ་ཡིན་ཏེ། རང་དཔེ་གཞན་སྟོན་བྱེད་པ་དེ་ནི་ད་
གཟོད་ཆེས་ལེགས་པའི་བྱེད་ཐབས་ཤིག་ཡིན་ལ། དེའི་འབྲས་བུའང་ཆེས་ཡིད་ཆེས་ཆོག་ལ་
ཆེས་རྒྱུན་རིང་བ་ཞིག་རེད། ཨ། མོའི་དཔའ་ངར་གྱི་བྱ་སྤྱོད་དང་མོའི་གཟི་འོད་འབར་བའི་
བྱས་རྗེས་དེ་དག་ལ་ལྟོས་དང་། མོ་གཏན་ནས་འཐབ་མོ་བ་ཞིག་ཡིན། ཡང་ཅིག་བཤད་ན།
འདི་ཡོད་ཚད་ལ་མོ་ནི་དེ་འདྲའི་ཁེངས་སྐྱུང་ལྡན——དེ་མིན་ནམ། ཁྱོད་ཀྱིས་རང་དབང་
མེད་པར་མོར་བསྟོད་བསྔགས་བྱེད་དགོས་པར་མ་ཟད། མོར་ལད་མོ་བྱེད་དགོས་པ་ཡིན། ཁྲ་
ཨེར་སི་རྒྱལ་པོའི་ཁྱི་རྣ་རིང་ཞིག་མོ་དང་མཉམ་དུ་གནས་ནའང་། ནམ་རྒྱུན་མོ་ལ་ང་རྒྱལ་
ངོམ་ཐབས་བྲལ་བ་རེད། དེའི་ཕྱིར། ཁྱོད་ཀྱིས་ལྟོས་དང་། མོ་ལ་སློབ་གསོ་ཐོབ་པ་ལས་གཞན།
མོར་ད་དུང་དེ་ལས་མང་བའི་སྤྱོད་ལམ་ལེགས་པོ་ལྡན་པ་ཡིན།
གཉིས།
རྗེས་སུ་ང་རང་ཧ་ཅང་ཆེ་རུ་སྐྱེས་པ་ན། ཁྱི་དེ་གཞན་ལ་བཙོངས་ནས་མི་ཞིག་གིས་
ཁྲིད་སོང་། དུས་དེ་ནས་བཟུང་ངས་མོ་སླར་ཡང་མཐོང་མི་ཐུབ་པ་རེད། སྐབས་དེར་མོའི་
སེམས་ཧ་ཅང་སྡུག་པར་གྱུར་ལ། ང་ཡང་དེ་འདྲ་ཡིན། དེ་ནས་ངེད་གཉིས་ནས་ངུ་སྐད་ཆེན་
པོ་བཏོན་མོད། མོས་ཤུགས་གང་ཡོད་ཀྱིས་ང་ལ་སེམས་གསོ་གནང་ནས་བཤད་རྒྱུར། ང་
ཚོ་འཇིག་རྟེན་འདིར་བསྐྱལ་ཡོང་བ་ནི། ང་ཚོས་ཤུགས་ཡོད་ཚད་ཀྱིས་བློ་གྲོས་ལྡན་པ་དང་
101འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མཛེས་སྡུག་ལྡན་པའི་བྱ་བ་རེ་སྒྲུབ་ཆེད་ཡིན། དེའི་རྐྱེན་གྱིས་ང་ཚོས་རང་ཉིད་ཀྱི་འགན་
དུ་ཆེས
ཁུར་སྒྲུབ་སྐབས་ངེས་པར་དུ་ཁག་ཕར་འགེལ་ཚུར་འགེལ་མི་བྱེད་པ་དང་། གནས་ཚུལ་ཅི་
འདྲ་ཞིག་གི་འོག་ཏུ་འཚོ་བ་དེ་འདྲ་ཞིག་རོལ་དགོས་ལ། འཚོ་བའི་ཁྲོད་མི་གཞན་གྱི་དོན་
ས་ཆེ་བའི་ཕན་བདེ་བསྐྲུན་དགོས། རྗེས་ནས་ཅི་འདྲ་ཡིན་པར་སེམས་ཁུར་བྱེད་མི་
དགོས་ཏེ། དེ་དག་ནི་ང་ཚོས་བྱ་བ་ཡེ་ནས་མིན། མོས་བཤད་དོན། འདི་ལྟར་འཚོ་བ་སྐྱེལ་ཐུབ་
མཁན་ལ་མ་འོངས་པར་འཇིག་རྟེན་གཞན་པ་ཞིག་ཏུ་བླ་ན་མེད་པའི་དྲིན་གཟོ་འཐོབ་སྲིད།
ང་ཚོ་དུད་འགྲོ་བ་རྣམས་དེ་གར་ཐོན་མི་སྲིད་ནའང་། ཡིན་ཡང་། འཚོ་བ་ལེགས་པོ་དང་
ཚུལ་མཐུན་རྐྱང་རྐྱང་དུ་རོལ་ནས། དྲིན་གཟོ་གང་རིགས་ལ་རྩོད་གླེང་མི་བྱེད་པ་བཅས་བྱེད་
དགོས། དེ་ལྟར་བྱས་ན་ང་ཚོའི་ཡུན་ཐུང་གི་ཚེ་སྲོག་དེ་སྔར་ལས་རིན་ཐང་ཅན་དུ་འགྱུར་བ་
དང་། སྔར་ལས་ཁྱད་འཕགས་ཅན་དུ་འགྱུར་ངེས། དེ་རང་ཉིད་ནི་དྲིན་གཟོའི་རིགས་ཤིག་
ཡིན། མོ་སྔོན་ཆད་བྱིས་པ་རྣམས་དང་ལྷན་དུ་གཟའ་ཉི་མར་སློབ་གྲྭར་འགྲོ་སྐབས། དུས་ནམ་
ཡང་ལེགས་བཤད་གནས་ལུགས་འདི་དག་བསྡུ་ཉར་བྱས་རྗེས། མིང་རྐྱང་དང་དབྱངས་ཚིག་
གཞན་པ་བློར་འཛིན་ལས་ཀྱང་ནན་ཏན་སྒོས་དེ་དག་སེམས་ལ་དམ་པོར་འཛིན་པ་རེད།
དེས་མི་ཚད། རང་ཉིད་དང་ང་ཚོར་ཕན་ཐོགས་པའི་ཆེད་དུ། མོས་སྔར་ལས་ཀྱང་བློ་སེམས་
རྩེ་གཅིག་གིས་དེ་དག་ལ་ཞིབ་འཇུག་བྱེད་པ་ཡིན། མི་རྣམས་ཀྱིས་འདི་ཙམ་གྱི་སྟེང་ནས་
ཀྱང་མཐོང་ཐུབ་པ་ནི། མོའི་ཀླད་པའི་ནང་རོལ་དུ་མགོ་སྟོང་དང་གཏམ་འདོད་ཚ་པོ་མི་ཉུང་
བ་ཞིག་ཡིབ་ཡོད་ནའང་། དུས་མཚུངས་སུ་རྣམ་དཔྱོད་དང་བསམ་བློ་ཟབ་གཏོང་ཡང་གསོག་
ཉར་བྱས་ཡོད་པ་ཡིན།
དེ་ནས་ང་ཚོས་ཕན་ཚུན་ལ་གྱེས་བྲལ་ཞུས་ཏེ། ཆེས་མཇུག་ཏུ་མིག་ཆུ་རབ་རིབ་ཀྱིས་
ཕན་ཚུན་ལ་ཐེངས་གཅིག་བལྟས་པ་ཡིན། མོས་ཁ་འབྲལ་ཁར་བཤད་པའི་སྐད་ཆ་འགའ་
ནི(ངའི་སེམས་ལ། མཇུག་མཐར་བཞག་ནས་བཤད་དོན་ནི་ང་ལ་སྔར་ལས་བློར་གཏིང་ཟབ་
102དབྱིན་སྒོར་ཁྲི་བརྒྱ་ཤོག་མ།
ཏུ་འཛིན་དུ་འཇུག་རྒྱུའི་ཆེད་དུ་ཡིན་འདོད) “གལ་ཏེ་མི་གཞན་ཉེན་ཁ་དང་འཕྲད་པ་ན།
དེའི་སྐབས་སུ། ང་ལ་དྲན་གསོ་ཞུ་ཆེད། ཁྱོད་ཀྱིས་རང་ཁོ་ནར་འདང་མ་རྒྱག ཁྱོད་ཀྱིས་
རང་གི་ཨ་མ་དྲན་དགོས་ལ། མོའི་བྱེད་སྟངས་ལྟར་སོང་ནས་ལས་དགོས་པ་ཡིན་ཡ།”
ཁྱོད་ཀྱིས་བལྟས་ན་ངས་སྐད་ཆ་དེ་དག་བརྗེད་སྲིད་དམ། མི་སྲིད་པ་རེད།
གསུམ།
དེ་ནི་ཅི་འདྲའི་གཅེས་འོས་པའི་ཁྱིམ་གཞིས་ཤིག་རེད་ཡ།—ངའི་ཁྱིམ་གསར་དེ།
མཛེས་སྡུག་གི་སྡོད་ཁང་ཆེན་པོ་ཞིག་ཡིན། ནང་དུ་རི་མོ་ཡོད་པ་དང་། སྤུས་ལེགས་ཀྱི་མཛེས་
སྤུད་རྒྱན་ཆ་ཡོད། བཀོད་མཛེས་བརྗིད་ཆགས་ཀྱི་ཁྱིམ་ཆས་ཡོད་དེ། མུན་ནག་གི་ས་གང་
ཡང་མེད་ཅིང་། ཕྱོགས་ཕྱོགས་སུ་ཉི་འོད་ཀྱི་སྣང་བས་ཁྱབ་སྟེ། དངོས་པོ་ཡོད་ཚད་ལ་འོད་
ཟེར་ཕོག་ནས་ཁ་དོག་རྣམ་པར་བཀྲ་བ་མ་ཟད། སྡོད་ཁང་ར་བའི་མཐའ་བཞི་ཡི་ཡངས་ཤིང་
རྒྱ་ཆེའི་ས་སྟོང་ངམ། མེ་ཏོག་ལྡུམ་ར་ཆེན་པོ་དེ——འོ། ངོས་མཉམ་པའི་རྩྭ་ཐང་དེ་ལ་ལྟོས་
ཤིག སྡོང་བོ་མཐོན་པོ་དག་དང་། མེ་ཏོག་དག ངོ་མ་བརྗོད་ཀྱང་བརྗོད་མི་ཚར་བ་རེད་ཡ།
ང་ནི་ཁྱིམ་ཚང་དེའི་བཟའ་མི་ཞིག་དང་འདྲ་བར། ཁོ་ཚོ་ཚང་མ་ང་ལ་དགའ་བ་དང་། ཚང་
མས་ང་ལ་བྱིལ་བྱིལ་གཏོང་། ང་ལ་གཞན་པའི་མིང་གསར་བ་ཞིག་མ་བཏགས་པར་ངའི་སྔོན་
ཆད་ཀྱི་མིང་བཀོལ་ནས་ང་ལ་འབོད་པ་ཡིན། ང་མིང་དེ་ལ་དགའ། རྒྱུ་མཚན་ནི་དེ་ངའི་ཨ་
མས་ང་ལ་བཏགས་པས་ཡིན——མིང་དེ་ནི་ཨེ་ལེན“མ་ཝོ་ཨེར་ཉིངUཟེར་བ་དེ་ཡིན། དེ་ནི་
གླུ་དབྱངས་ཤིག་ལས་བླངས་པ་ཡིན་ལ། ཀོ་ལེ་ཚང་གི་བཟའ་ཟླ་གཉིས་ཀྱང་གླུ་དབྱངས་དེ་
[1] མ་ཡིག་གི་ནང་དོན་ནི “ཨིར་ལན། ངའི་སྙིང་ཉེ” ཞེས་པ་དེ་ཡིན། སྙན་ངག《ཨིར་ལན་གྱི་རྒྱང་སྐྲོད》
ཅེས་པ་ལས་བཤུས།
103འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལ་ཆ་རྒྱུས་ཡོད་དེ། ཚང་མས་དེ་ནི་མཛེས་སྡུག་གི་མིང་ཞིག་རེད་ཟེར།
ལོ་དེར་ཀོ་ལེ་ལྕམ་མོ་རང་ལོ་སུམ་ཅུ་ཡིན་ལ། ཁྱོད་ཀྱིས་ཡིད་ལའང་དྲན་ཐབས་མེད་
དེ། མོ་ནི་ཅི་འདྲའི་གཤིས་བཟང་ཞི་འཇམ་ཞིག་རེད། ཧྲ་ཏི་རང་ལོ་བཅུ་ཡིན། དེའི་ཕྲ་ཞིང་
སྙིང་རྗེ་མོའི་ལུས་གཟུགས་ནི་མོའི་ཨ་མ་དང་ཡོངས་སུ་མཚུངས་ཏེ། མོའི་ཨ་མའི་བསྡུས་
གཟུགས་ཡིན། ལྟག་རྒྱབ་ཏུ་ཁམ་མདོག་གི་ལན་བུ་ཞིག་ནར་ནས། ལུས་ལ་གོས་སྟོད་སྨད་
འབྱར་མ་ཐུང་ཐུང་ཞིག་གྱོན་འདུག རུམ་འཛིན་ཕྲུ་གུ་དེ་རང་ལོ་གཅིག་ཙམ་ཡིན། ཤ་
རིལ་ལོག་ཏུ་སྐྱེས་ཤིང་། ངོ་གདོང་དུ་མཛེས་ཀོང་ཞིག་ཡོད་དེ། ཁོ་རང་ང་ལ་དགའ་བས།
ནམ་རྒྱུན་ངའི་རྔ་མར་འཇུས་ནས་མི་གཏོང་བ་དང་། ང་ལ་དམ་པོར་འཁྱུད་ནས། དེ་ལྟར་
དགའ་བས་དགོད་པ་ནི། དེ་འདྲའི་ལྷད་མེད་གཅེས་འོས་ཤིག་རེད་ཨང་། སྐུ་ཞབས་ཀོ་ལེ་
ནི་རང་ལོ་སུམ་ཅུ་སོ་བརྒྱད་ཡིན་ལ། ལུས་གཟུགས་སྐམ་ཞིང་རིང་བ་དང་། བཞིན་རས་
མཛེས་ཤིང་དཔྲལ་བའི་ཟུར་དུ་བྱི་བོ་ཅུང་ཙམ་ཆགས་ཡོད། རང་གཤིས་སྤྱང་རིག་བཀྲ་
ཞིང་བྱ་སྤྱོད་སྐྱེན་མྱུར་ལྡན་ལ། ལས་ཀའི་མགོ་མཇུག་ཧ་ཅང་གསལ་ཞིང་། དོན་དང་
འཕྲད་ཚེ་ནམ་རྒྱུན་སྐབས་བབ་གསེག་གཅོད་མཁས་པ་ཞིག་ཡིན། ཕར་བལྟས་ཚོད་ཀྱིས་
དེ་འདྲའི་བརྩེ་བ་འགུལ་མི་སླ་བ་ལྟར་སྣང་ལ། དེ་འདྲའི་སྤྱི་ཁོག་མངོན་གསལ་ཡིན་པའི་
ངོ་གདོང་དུ་བློ་རིག་འཁྱག་པའི་ཉམས་འགྱུར་རིགས་ཤིག་འཕྲོ་བཞིན་ཡོད་པ་འདྲ། ཁོ་ནི་
སྐད་གྲགས་ཆེ་བའི “ཚན་རིག་པ” ཞིག་ཡིན། ངས་ཡི་གེ་དེའི་ནང་དོན་ཅི་ཞིག་ཡིན་པ་
ཧ་མི་གོ་མོད། ངའི་ཨ་མས་མིང་ཚིག་དེ་ཇི་ལྟར་བཀོལ་སྤྱོད་བྱེད་ཤེས་པ་མ་ཟད། དེ་ལ་ནུས་
པ་ཅི་འདྲ་འདོན་དུ་འཇུག་རྒྱུ་ཡང་ཤེས་པ་ཡིན། མོས་མིང་ཚིག་འདི་བཀོལ་ནས་ཙི་གུ་
འཛིན་པའི་ཁྱི་ཞིག་གི་སེམས་ལ་བློ་ཕམ་ཅི་འདྲ་སྐྱེ་རུ་འཇུག་པ་དང་། པཱར་ཁྱི་ཞིག་གིས་
ཉན་རྗེས་རང་ཉིད་ཡོང་བར་འགྱོད་པ་ཅི་འདྲ་སྐྱེ་རུ་འཇུག་རྒྱུ་ཤེས་པ་ཡིན། འོན་ཀྱང་དེ་ནི་
ད་དུང་ཆེས་ཟིལ་ཤུགས་ལྡན་པ་དེ་མ་ཡིན། ཆེས་ཟིལ་ཤུགས་ལྡན་པའི་མིང་ཚིག་ནི “ཚོད་
104དབྱིན་སྒོར་ཁྲི་བརྒྱ་ཤོག་མ།
ལྟ་ཁང” ཟེར་བ་དེ་ཡིན་ངེས། ངའི་ཨ་མས་དེའི་ཆེད་དུ་ཡིད་རྟོན་མངག་བཅོལ་ཆོག་པའི་
ལས་ཁུངས་ཤིག་རྩ་འཛུགས་བྱས་ནས། ལས་ཁུངས་དེ་ནས་ཁྱི་རིགས་ཀྱི་ལུས་སྟེང་ལ་
བཏགས་པའི་ཁྲལ་སྤྲོད་བྱང་བུའི་སྐེ་རྙི་ཡོད་ཚད་གཅོད་ལེན་བྱེད་སྲིད་པ་རེད། ཡང་ཅིག་
བཤད་ན “ཚོད་ལྟ་ཁང” ནི་དཔེ་ཆ་ཞིག་མིན་ཏེ། ཡང་རི་མོ་ཞིག་ཀྱང་མིན། ཡང་ཁྱོད་ཀྱི་
ལག་པ་བཀྲུ་ས་མིན། དེ་འདྲའི་ས་ལ་སློབ་ཆེན་སློབ་གཙོ་ཡི་ཁྱི་དེས་བརྗོད་པ་ནང་བཞིན།
དེ་ནི “ཞལ་ཁྲུས་ཁང” Uཡིན་ལ། “ཚོད་ལྟ་ཁང” དང་གཏན་ནས་མི་མཚུངས། དེ་ན་རྫ་
སྣོད་ཀྱིས་ཁེངས་ཤིང་། ད་རུང་དམ་བུ་ཡོད་ལ། ད་རུང་གློག་སྒྲོན་ཡང་མཆིས། ད་རུང་གློག་
སྐུད་ཀྱང་ཡོད། ད་རུང་ཡ་མ་གཟུགས་ཀྱི་འཕྲུལ་ཆས་འགའ་ཡོད་པ་རེད། གཟའ་འཁོར་རེ་
རེ་ཚང་མར་གཞན་པའི་ཚན་རིག་པ་གནས་དེར་སོང་ནས། དེ་རུ་འདུག་པ་ཡིན། འཕྲུལ་
ཆས་དེ་དག་བཀོལ་སྤྱོད་བྱས་ཏེ། གནད་དོན་ཅི་ཞིག་ལ་བགྲོ་གླེང་བྱེད་པ་དང་། ཚོད་ལྟ་
དང་གསར་རྙེད་ཟེར་བའི་ཁོ་ཚོའི་བྱ་བ་དེ་སྒྲུབ་པ་ཡིན། ང་ཡང་དུས་རྒྱུན་དེ་ལ་སོང་ནས།
གཞོག་གཅིག་ནས་འགྲེང་བསྡད་དེ་སེམས་ཞིབ་མོས་ཉན་པ་ཡིན། ཅི་ཐུབ་གང་ནུས་ཀྱིས་
ཤེས་ཐབས་བྱས་པ་དེ་ནི་ངའི་ཨ་མའི་ཆེད་དུ་ཡིན། བརྩེ་བ་སེམས་ལ་བཅིངས་ནས་མོར་
དྲན་གསོ་བྱེད་པའི་ཆེད་དུ་ཡིན། དེ་ལྟར་བྱས་ན་སྡུག་བསྔལ་རིགས་ཤིག་ཏུ་འཁུམས་ཀྱང་།
ངའི་སེམས་ལ། མོས་མི་ཚེ་གང་བོར་ངའི་ཆེད་དུ་སེམས་ཤུགས་རྩལ་སྤྲུགས་བྱས་ཀྱང་། ང་
ལ་དེ་ལས་ལྡོག་སྟེ་ལེགས་འགྲུབ་བྱུང་བ་ཅི་ཡང་མེད་པ་དེ་དྲན་པའི་རྐྱེན་གྱིས་ཡིན། རྒྱུ་
མཚན་ནི། ངས་ནུས་ཤུགས་ཡོད་ཚད་ཀྱིས་སློབ་སྦྱོང་བྱས་ནའང་མགོ་མཇུག་བར་ཅི་ཡང་
མ་རྟོགས་པ་ཡིན།
དུས་རྒྱུན་ང་རང་བདག་མོའི་བྱ་འགུལ་ཁང་དུ་ནར་ནས་གཉིད་པ་ཡིན། མོས་ནམ་
རྒྱུན་ཞི་འཇམ་སྒོས་ང་རང་མོའི་རྐང་སྟེགས་སུ་བྱེད་པ་ཡིན། དེ་ལྟར་བྱས་ན་ང་རང་
[1] དབྱིན་ཡིག་ཁྲོད་ཀྱི “ཚོད་ལྟ་ཁང” དང “ཞལ་ཁྲུས་ཁང” གཉིས་ཀྱི་སྒྲ་གདངས་ཅུང་མཚུངས།
105འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དགའ་སྲིད་པ་ཤེས་ལ། འདི་ནི་གཅེས་ཚུལ་རིགས་ཤིག་ཡིན། དུས་ཚོད་གཞན་དག་ཏུ་
ང་ནམ་རྒྱུན་ཨེ་ཏི་དང་མཉམ་དུ་ས་སྟོང་དང་མེ་ཏོག་ལྡུམ་རའི་ནང་ས་ལྡིང་གནམ་ལྡིང་
དང་། ཕྱོགས་བཞིར་རྒྱུགས་པ་ཡིན། ང་ཚོ་རྩེས་ནས་ཐང་ཆད་དུས། སྡོང་བོའི་གྲིབ་འོག་
གི་རྩྭ་ཐང་དེར་གཉིད་ཐུན་ཞིག་རྒྱག་པ་དང་། མོས་མོ་རང་གི་དཔེ་ཆར་ལྟ་བ་ཡིན། ཡང་
མཚམས་ལན་རེར། ང་ཁྱིམ་མཚེས་ཀྱི་ཁྱི་དེ་དག་ལ་འཚམས་འདྲི་ཞུ་རུ་འགྲོ་བ་ཡིན—
རྒྱུ་མཚན་ནི། ཐག་མི་རིང་བའི་ས་དེར། ཆེས་དགའ་ས་འགའ་ཡོད་པ་དང་། ཧ་ཅང་མཛེས་
པ་ཞིག་ཡོད། ཧ་ཅང་སྤྲོ་སེམས་ཆེ་ཞིང་འཚེར་སྣང་མེད་ལ། ལུས་སྤུ་འཁྱིལ་བའི་ཨེར་
ལན་ཁྱི་རྒྱུད་ཀྱི་ཤ་ཁྱི་ཞིག་ཡོད་པ་དེའི་མིང་ལ་ལུའོ་པེན•ཨེ་ཏི་ཨེར་ཟེར། ཁོ་ཡང་ང་དང་
མཚུངས་པར་ཚོགས་པའི་ཚོགས་མི་ཞིག་སྟེ། སུའུ་ཀོ་ལན་གྱི་ཡེ་ཤེས་ཆོས་འཆད་མཁན་
དེས་གསོས་པ་ཡིན།
ང་ཚོའི་ར་སྐོར་ནང་གི་གཡོག་པོ་ཚང་མ་ང་ལ་ཧ་ཅང་བཟང་བ་རེད། ཚང་མ་ང་ལ་
དགའ་བས་ཁྱོད་ཀྱིས་ལྟོས་དང་། ང་ཡི་འཚོ་བ་ནི་སྤྲོ་སྐྱིད་ལྡན་པ་ཞིག་ཡིན། གཞན་པའི་
ཁྱི་རྣམས་ང་ལས་སྐྱིད་པ་གང་ཞིག་དང་། ང་ལས་ཇི་ལྟར་དྲིན་གཟོ་དྲན་ཤེས་པ་ཞིག་ཀྱང་
ཡོད་མི་སྲིད་པ་རེད། ངས་རང་ཉིད་ལ་འདི་ལྟར་བཤད་འདོད་པ་ཡིན། རྒྱུ་མཚན་ཡང་དོན་
དངོས་དེ་ལྟར་ཡིན་ཏེ། ངས་ཅི་ནུས་ཀྱིས་རང་ཉིད་ཀྱི་བྱ་སྤྱོད་དེ་ཕྱོགས་གང་ཅིའི་ཐད་ནས་
ཀྱང་ཡོད་ཚད་ཚུལ་མཐུན་ཅན་དུ་བསྟུན་ནས། ཚང་མ་འགྲིག་མཐུན་ཡོང་བར་བྱས། དེ་
ལྟར་བྱས་ན་ད་གཟོད་ངས་ཇི་ལྟར་ཕྱིར་དྲན་ཁྲོད་ཀྱི་ཨ་མ་དང་མོའི་ཁ་ཏར་བརྩི་འཇོག་
བྱེད་པ་མཚོན་པ་ཡིན་ལ། ཅི་ནུས་ཀྱིས་ང་ལ་ཐོབ་ཟིན་པའི་བདེ་སྐྱིད་སྔར་ལས་མོད་པོ་
ཞིག་བརྩོན་ལེན་བྱས་པ་ཡིན།
ཅང་མ་འགོར་བར། ངའི་ཁྱི་ཕྲུག་སྐྱེས་བྱུང་། དེ་ལྟར་བྱས་ཚེ་ང་ནི་ཡིད་ཚིམ་པར་གྱུར་
ཏེ། ངའི་འཚོ་བ་ལེགས་ཆ་ཀུན་འཛོམས་སུ་གྱུར་སོང་བ་ཡིན། དེ་ནི་འཁྱར་འཁྱོར་གྱིས་
106དབྱིན་སྒོར་ཁྲི་བརྒྱ་ཤོག་མ།
འགྲོ་བའི་ཆེས་གཅེས་འོས་པའི་ཚེ་སྲོག་ཆུང་ཆུང་ཞིག་ཡིན། ལུས་པོ་དེ་འདྲའི་འཇམ་ཞིང་
མཉེན་པ་དང་། ངང་བའི་སྒྲོ་སྤུ་གྱོན་ཡོད་པ་དང་འདྲ་བ་ཞིག་ཡིན། ཕྲ་ཞིང་ཞིབ་ལ་དབྱིབས་
གཟུགས་ཡ་མཚན་ལྡན་པའི་སྡེར་མོ་ཆུང་ཆུང་ཞིག་ཐོགས་ཡོད་པ་དང་། མི་རྣམས་དགའ་
བར་འཇུག་པའི་མིག་ཟུང་དང་། ལྷད་མེད་གཅེས་འོས་ཀྱི་ངོ་གདོང་ཞིག་ཀྱང་ཡོད་པས། ངའི་
བློ་ཡིད་ཚིམ་ནས་ཡོད། བྱིས་པ་ཚོ་དང་ཁོ་ཚོའི་ཨ་མས་དེ་ལྟར་དེ་ལ་གཅེས་པ་དང་། དེ་དང་
རྩེ་བ། དེ་ལ་མཛེས་སྡུག་གི་བྱ་སྤྱོད་ཕྲན་བུ་བཀོལ་ནས་བསྟོད་བསྔགས་གནང་ཐེངས་རེར།
ངའི་སེམས་ལ་དངོས་གནས་འཚོ་བ་ནི་ངོ་མ་མཛེས་ཤིང་ལྟ་ན་སྡུག་པར་འདོད་
རྗེས་སུ། དགུན་ཁ་སླེབས་བྱུང་། ཉིན་ཞིག་ལ། ངས་བྱིས་སྙོར་ཁང་དུ “སྐུ་སྲུང” བྱས་
པ་ཡིན། ཡང་ཅིག་བཤད་ན། ང་རང་མལ་ཁྲི་ཆེ་བའི་སྟེང་གཉིད་ནས་བསྡད་པ་ཡིན་ལ།
བྱིས་ཕྲུག་ཆུང་ཆུང་མལ་ཁྲི་ཆུང་བའི་སྟེང་གཉིད་པ་ཡིན། མལ་ཁྲི་ཆུང་བའི་གཞོགས་
གཅིག་མལ་ཁྲི་ཆེ་བའི་ལོགས་སུ་བཅར་ཡོད་ལ། རྩིག་ཐབ་ལ་ཉེ་བའི་ཕྱོགས་དེ་ཡིན། མལ་
ཁྲིའི་སྟེང་དུ་སང་རས་ཀྱི་གུར་མཐོན་པོ་ཞིག་བཀབ་འདུག་པར། ཁྱོད་ཀྱིས་དེའི་ནང་
རྫོང་མཐོང་ཐུབ་པ་ཡིན། བུ་རྫི་ཕྱི་རོལ་དུ་བུད་སོང་། ངེད་གཉིས་ཏག་ཏག་དེ་ནས་གཉིད་
དེ་བཞག བུད་ཤིང་གི་ནང་དུ་མེ་སྟག་ཅིག་མཆེད་དེ། རས་གུར་དེའི་གསེག་ངོས་སུ་མེ་
འབར་སོང་བ་རེད། ངའི་སེམས་ལ། དུས་ཅུང་ཙམ་ཞིག་ལ་གྲག་འགུལ་བྲལ་འདུག་སྙམ།
གློ་བུར་བྱིས་ཕྲུག་གི་ངུ་སྐད་ཀྱིས་ང་རང་སད་དུ་བཅུག་པ་ན། རས་གུར་གྱི་མེ་ལྕེ་ཁང་བའི་
ཡང་རྩེར་མཆེད་བཞིན་པ་ཡང་མཐོང་བྱུང་། ང་ལ་འདང་རྒྱག་ཁོམ་མ་བྱུང་བར། སྐྲག་ཐག་
ཆོད་དེ་ས་ལ་མཆོངས་ནས་སྐད་ཅིག་ཉིད་ལ་སྒོའི་ཉེ་འགྲམ་དུ་བརྒྱུགས་པ་ཡིན།
འོན་ཀྱང་
དེར་མཐུད་ནས་དུས་ཚོད་དེའི་གཞུག་ཏུ། ངའི་རྣ་བར་ངའི་ཨ་མའི་གྱེས་ཁར་ལབ་པའི་
ཚིག་དེ་དག་གྲགས་བྱུང་ལ། ང་ཡང་ཕྱིར་མལ་ཁྲི་ཆེ་བའི་སྟེང་སླེབས་པ་ཡིན། ངའི་མགོ་
བོ་མེ་ལྕེའི་ཁྲོད་སྲིང་ནས། སྐ་རགས་དེ་ལ་སོ་བཏབ་ནས་བྱིས་ཕྲུག་ཆུང་ཆུང་ཕྱི་ལ་དྲུད་པ་
107འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཡིན། འདྲུད་ཞོར་འཐེན་ཞོར་བྱས་ནས་ང་ཚོ་མཉམ་དུ་དུ་སྨིག་རབ་རིབ་ཀྱི་ནང་ཐང་ལ་
འགྱེལ་བ་རེད། ངས་ཡང་གཞན་ཞིག་ནས་བཟུང་སྟེ། ཨག་སྐད་འདོན་བཞིན་པའི་ཕྲུ་གུ་
ཆུང་ཆུང་དྲུད་ནས་ཁང་བའི་སྒོར་ཐོན་པ་ན། བར་ཁྱམས་ཀྱི་དཀྱོགས་ཟུར་དེ་བསྐོར་རྗེས་
མུ་མཐུད་དུ་མཚམས་མ་བཞག་པར་དྲུད་དེ་ཕར་སོང་བ་ཡིན། ཡང་ན་དགའ་ལ། ཡང་ན་
སྤྲོ། ཡང་ན་ཡིད་ཚིམ་སྐྱེས། འོན་ཀྱང་སྐབས་དེ་རུ། བདག་པོས་སྐད་ཆེན་པོས་འདི་ལྟར་
བཤད་པ་ཐོས་བྱུང་སྟེ།
“ཕར་ལ་སོང་། འཆི་འོས་པའི་དུད་འགྲོ་ཁྱོད།” ང་རང་གཞོགས་གཅིག་ཏུ་གཡོལ་
བྱོལ་བྱས། འོན་ཀྱང་ཁོའི་བདེ་ལྕག་འཁྱུག་པོའི་མྱུར་ཚད་ཀྱིས་ཁོ་རང་ངའི་རྗེས་ཆོད་དེ།
ཁོའི་ལག་རྟེན་གྱིས་ང་ལ་ཚ་དྲགས་པར་བརྡུངས་པ་ན། ང་རང་སྐྲག་ནས་ཕྱོགས་གཉིས་སུ་
ཕར་གཡོལ་ཚུར་གཡོལ་བྱས་པ་ཡིན། མཇུག་མཐར་ངའི་ལག་པ་གཡོན་པའི་སྟེང་ལག་
རྟེན་གྱི་རྡུང་རྡེག་ལྗིད་མོ་ཞིག་ཕོག་སོང་བར། ན་བ་མ་བཟོད་པར་ངས་སྡུག་སྐད་འདོན་
བཞིན་ས་ལ་འགྱེལ། སྐབས་དེ་རུ་ང་རང་རོགས་མེད་གཏོལ་བྲལ་དུ་གྱུར་སོང་བ་རེད། ལག་
རྟེན་ཡང་བསྐྱར་ཡར་བཀྱགས་ཏེ། ཡང་བསྐྱར་རྡེག་གྲབས་བྱས་མོད། འོན་ཀྱང་དེ་བྱེད་
ལོང་མ་བྱིན་པ་རེད། རྒྱུ་མཚན་ནི་སྐབས་དེར་བུ་རྫི་མས་སྲོག་བསྡོ་བཞིན་སྐད་བརྒྱབ་ནས་
ན་རེ། “བུ་གཉོར་ཁང་ལ་མེ་ཤོར་སོང་།” བདག་པོ་དེའི་ཕྱོགས་སུ་བརྒྱུགས་སོང་། དེ་ལྟར་
ང་རང་གི་རུས་པ་གཞན་རྣམས་གང་ལྟར་བསྲུངས་ཐུབ་སོང་བ་རེད།
ང་རང་ན་ནས་བཟོད་བླགས་བྲལ་ནའང་། སྐྱོན་མི་འདུག ངས་ངེས་པར་དུ་དུས་
ཚོད་དམ་འཛིན་བྱ་དགོས། ཁོ་ཕྱིར་མི་ཡོང་ཆ་མི་འཚལ་བ་རེད། དེ་ནས། ང་རྐང་བ་གསུམ་
ལ་བརྟེན་ནས་གྱོལ་ཞོར་བར་ཁྱམས་ཀྱི་སྣེ་གཞན་པ་དེའི་ཕྱོགས་སུ་ནུར་བ་ཡིན། དེ་ན་མུན་
ནག་གི་སྐྱོར་སྐས་ཆུང་ཆུང་ཞིག་ཡོད་པར། དེ་བརྒྱུད་ནས་ཀླད་ཀྱི་ཐོག་ཁང་ལ་སོང་ཆོག
དེའི་ནང་ན་ཤོག་སྒམ་རྙིང་བ་དང་དེའི་རིགས་ཀྱི་དངོས་པོ་སྤུངས་ཡོད་ལ། དེ་རུ་འགྲོ་
108དབྱིན་སྒོར་ཁྲི་བརྒྱ་ཤོག་མ།
མཁན་གྱི་མི་མེད་པ་ངས་སྔོན་ཆད་གོ་མྱོང་། ང་དེའི་སྟེང་ལ་འགོས་རྒྱུ་ནི་ལས་སླ་པོ་ཞིག་
མིན་ཏེ། མུན་ནག་ནང་དངོས་རྫས་ཀྱི་ཕུང་བོ་རེ་རེའི་ཁྲོད་འགྲོ་ལམ་བཙལ་བ་ཡིན་ལ།
མཇུག་མཐར་ངས་རྙེད་ཐུབ་པའི་ཆེས་གསང་བའི་གནས་ཤིག་ཏུ་ཡིབ་འདུག་བྱས་པ་ཡིན།
དེ་རུ་ཡིབ་ཀྱང་ད་རུང་སེམས་ལ་སྐྲག་སྣང་སྐྱེ་སྟེ། སྐྲག་ནས་ཅི་ནུས་སྒོས་སྐད་མི་འབྱུང་བ་
བྱས་ཤིང་། ཐ་ན་ངུས་ནས་ངུ་ཤུམ་འགའ་ཡང་རྒྱག་མ་ཕོད་པ་ཡིན། དེ་ལྟར་ངུ་སྐད་འགའ་
བཏོན་ན་ང་རང་སྐྱིད་ཙམ་དུ་གཏོང་སྲིད། རྒྱུ་མཚན་ནི། ཁྱོད་ཀྱིས་ལྟོས་དང་། དེ་ལྟར་བྱས་
ན་ངའི་ན་ཟུག་ལ་ཅུང་ཙམ་ཕན་པས་ཡིན། འོན་ཀྱང་། ངས་ད་རུང་རང་གི་རྐང་བར་ལྡག་
ཐུབ་པར་དེ་ལྟར་ཡང་ང་རང་གི་ན་ཚོར་ལྷོད་དུ་འགྲོ་སྲིད་པ་ཡིན།
ཡང་ཆུ་ཚོད་ཕྱེད་ཙམ་འགོར་སོང་བར། ཐོག་ཁང་གཤམ་དུ་འུར་ཟིང་བྱེད་པ་ཐོས་
བྱུང་། མི་མང་པོའི་འབོད་སྐད་ཀྱང་ཐོས། ད་རུང་རྒྱུག་པའི་གོམ་སྒྲའང་ཐོས་ཐུབ། དེའི་
རྗེས་ཡོད་ཚད་དལ་ཅག་གེར་གྱུར་སོང་། དེ་ལྟར་ཆུ་ཚོད་སྐར་ཆ་འགའ་ལ་ལྷིང་འཇགས་
སུ་བསྡད་པར་ངའི་བསམ་བློ་ལ་སྐྱིད་སྣང་ཅུང་ཙམ་སྐྱེས་ཡོང་། རྒྱུ་མཚན་ནི་དེ་ལྟར་བྱས་
ན་ངའི་འཇིགས་སྐྲག་རིམ་བཞིན་མེད་པར་འགྱུར་མགོ་བརྩམས་པས་རེད། དེ་འདྲའི་
འཇིགས་སྐྲག་ནི་ན་གཟེར་ལས་ཀྱང་འཇིགས་རུང་དུ་འདུག —འོ། དེ་ལས་ཀྱང་
འཇིགས་ཡེར་བ་ཞིག་རེད། དེར་མཐུད་ནས། ངའི་ཐོས་པའི་སྐད་སྒྲ་དེ་དག་གིས་ང་རང་
སྐྲག་ཐག་ཆོད་པར་གྱུར། དེ་ནི་ཁོ་ཚོས་ང་རང་འབོད་པ་ཡིན་ཡ—ངའི་མིང་ནས་
འབོད་པ་ཡིན ——དེ་ནི་ང་རང་འཛིན་བཟུང་བྱེད་པ་ཡིན་ཡ།
སྒྲ་དེ་ཐག་རིང་བའི་རྐྱེན་གྱིས་རབ་རིབ་ཙམ་ལས་མི་ཐོས། འོན་ཀྱང་རྒྱུ་མཚན་དེའི་
དབང་གིས་ང་རང་གི་འཇིགས་སྣང་སེལ་མི་ནུས་ལ། ངའི་སེམས་ལ་དེ་ནི་ངས་སྔོན་ཆད་
གཏན་ནས་ཐོས་མ་མྱོང་བའི་ཆེས་འཇིགས་རུང་གི་སྐད་སྒྲ་ཞིག་རེད་འདོད། སྐད་སྒྲ་དེ་
ཕྱོགས་བཞིར་ཁྱབ་ནས། ཐོག་ཁང་གཤམ་གྱི་ས་ཆ་ཡོད་ཚད་དུ་གྲགས་བྱུང་སྟེ། བྲག་ཅའི་
109འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྒྲ་བར་ཤུར་བརྒྱུད་ནས། ཁང་བ་ཐམས་ཅད་ཀྱི་ནང་དང་། ཐོག་ཁང་སྟེང་འོག ས་འོག་ཁང་
བ་དང་ས་དོང་སོགས་སུ་གྲགས་བྱུང་བར།
དེའི་རྗེས་སྐད་སྒྲ་དེ་ཡུན་རིང་ཞིག་ལ་ཁང་བའི་
ཕྱི་རོལ་དུ་གྲགས་ནས་བུད་སོང་། ཐག་ཇེ་རིང་ནས་ཇེ་རིང་དུ་གྱུར་སོང——མཇུག་མཐར་
སླར་ཡང་ཕྱིར་སླེབས་བྱུང་བར་ཡང་འདུག་ཁང་ར་བའི་ནང་ཕྱོགས་ཕྱོགས་སུ་བོས། ངའི་
སེམས་ལ་ད་ནི་དེ་མཚམས་འཇོག་མི་ནུས་པར་བསམ། ཡིན་ཡང་། མཐའ་མཇུག་དེ་འཇགས་
པར་གྱུར། དེ་ནི་སྔར་ནས་དུས་ཚོད་འགའ་འགོར་རྗེས་ཤིག་ཡིན། སྐབས་དེར་ཀླད་ཁང་གི་
གཟུགས་རིས་རབ་རིབ་དེ་སྔ་མོ་ནས་མུན་ནག་གིས་ཁྱུར་མིད་བཏང་ཟིན་པ་རེད།
དེའི་རྗེས་སུ། ཞི་འཇགས་སྐྱིད་པོ་དེའི་ཁྲོད་དུ། ངའི་འཇིགས་སྣང་རིམ་བཞིན་ཇེ
ཡང་དུ་སོང་སྟེ། ང་རང་བདེ་འཇགས་ཁྲོད་གཉིད་དུ་ཡུར་བ་ཡིན། དེ་ནི་ངལ་གསོ་སྐྱིད་པོ་
ཐེངས་ཤིག་ཡིན་ནའང་། ང་ནི་འོད་གཟུགས་རབ་རིབ་མ་མངོན་པའི་སྔོན་དུ་སད་བྱུང་བ་
ཡིན། ང་ལ་ཧ་ཅང་སྐྱིད་པའི་ཚོར་སྣང་ཞིག་བྱུང་། ད་ལྟ་ངས་བློ་བཀོད་ཅིག་འཐེན་ཆོག་པ་
རེད། ངས་ཤིན་ཏུ་བཟང་བའི་བློ་ཐབས་ཤིག་དྲན་བྱུང་ལ། དེ་ནི། ང་རང་མར་དབབ་དགོས་
ལ། བསྟུད་མར་མར་བབས་ནས་སྐྱོར་སྐས་ལྟག་རྒྱབ་ཏུ་སོང་ཞིང་། ས་དོང་སྒོའི་ལྟག་རྒྱབ་ཏུ་
ཡིབ་ནས་ནམ་ལངས་རྗེས་འཁྱག་དར་སྐྱེལ་མཁན་རྣམས་ནང་དུ་འཛུལ་ནས་འཁྱག་དར་
འཁྱག་སྒམ་དུ་བཅུག་པ་ན། སྐབས་དེར་ང་རང་ཁ་རོག་ཏུ་ཕྱི་ལ་བྲོས་འགྲོ། དེ་ནས་ཉིན་
དཀར་ང་རང་ཡུན་རིང་ཡིབ་སྐུང་བྱས་ནས་ས་རུབ་རྗེས་ཡང་བསྐྱར་ལམ་ལ་ཆས་དགོས།
ངའི་འགྲོ་ལམ་ནི..…..…ཧེ། ས་གང་ལ་སོང་ཡང་ཆོག་པ་རེད། དེ་ན་ང་རང་ངོ་ཤེས་མཁན་
གྱི་མི་མེད་ལ། ང་རང་བཟུང་ནས་བདག་པོར་སྤྲོད་མཁན་མེད་པ་ཙམ་གྱིས་ཆོག དེའི་
སྐབས་ང་ལ་ཕལ་ཆེར་དགའ་སྣང་ཞིག་སྐྱེས་བྱུང་མོད། དེར་མཐུད་ནས་ངའི་སེམས་ལ་
ཡང་གློ་བུར་འདི་ལྟར་བསམ་བྱུང་སྟེ། ཨ་ལ། གལ་ཏེ་ངའི་ཁྱི་ཕྲུག་བོར་སོང་ཚེ། ཉི་མ་དེ་
ངས་ཇི་ལྟར་བྱས་ནས་སྐྱེལ་ནུས་སམ་སྙམ།
110དབྱིན་སྒོར་ཁྲི་བརྒྱ་ཤོག་མ།
དེ་ལྟར་བྱས་རྗེས་ང་ལ་ཡང་བློ་ཕམ་ཡིད་ཆད་སྐྱེས་ནས་བྱེད་ཐབས་སྤུ་ཙམ་ཡང་མེད་
པར་གྱུར། ངས་དེ་ཙམ་རྟོགས་རྗེས། ང་ངེས་པར་སྔར་གྱི་སར་འདུག་དགོས་ལ། བསྡད་ནས་
བསྒུག་དགོས། འབྱུང་སྲིད་པའི་དོན་དག་གང་རུང་དང་དུ་ལེན་དགོས——དེ་ཐམས་ཅད་
ངས་དབང་ཐག་བཅད་ཆོག་པ་ཞིག་མ་ཡིན་ཏེ། འཚོ་བ་ནི་དེ་ལྟར——ངའི་ཨ་མས་དེ་
ལྟར་བཤད་མྱོང་། རྗེས་སུ། ཡང་ཅིག་བཤད་ན་རྗེས་སུ་ཡང་ངས་མི་རྣམས་ཀྱི་འབོད་སྐད་
ཐོས་བྱུང་ལ། སྐྱོ་སྣང་ཚད་མེད་ཅིག་ངའི་སེམས་ཁོང་དུ་འཕྱུར་ཡོང་། ངའི་སེམས་སུ་འདི་
ལྟར་བསམ་པ་ཡིན་ཏེ། བདག་པོས་རྩ་བ་ནས་ང་རང་གུ་ཡངས་སུ་གཏོང་མི་སྲིད་པ་དེ་རེད།
ངས་མི་རྟོགས་པ་ནི་རང་ཉིད་ཀྱིས་མཐར་གཏུགས་ན་ནོར་འཆུག་ཅི་ཞིག་བཟོས་ཤིང་། དེས་
ཁོ་རང་ང་ལ་དེ་འདྲའི་སྡང་སེམས་སྐྱེ་སྲིད་པ་དེ་ཡིན། ཁོས་ང་རང་ཡེ་ནས་གང་དགར་
འཇོག་མི་སྲིད་ནའང་། དེ་ནི་ཁྱི་ཡིས་རྟོགས་མི་ནུས་ལ། མི་ཡིས་མངོན་གསལ་རྟོགས་ཐུབ་པ་
མ་ཟད། ད་རུང་ཧ་ཅང་འཇིགས་རུང་གི་དོན་ཞིག་ཡིན་པར་ངས་ཁག་ཐེག་བྱེད་ཕོད་པ་ཡིན།
ཁོ་ཚོས་བར་མཚམས་མེད་པར་བོས—ཕལ་ཆེར་ཉིན་ཞག་དུ་མར་བོས་པ་དང་
མཚུངས། དུས་ཡུན་རིང་དུ་ཕྱིན་པ་ན། ང་ནི་ལྟོགས་ཤིང་སྐོམ་ནས་མ་སྨྱོས་པ་ཙམ་ཞིག་
བྱུང་བར། རང་ཉིད་ཀྱི་ལུས་སྟོབས་ཡོངས་སུ་ཉམས་ཟིན་པ་ངས་གསལ་བོར་རྟོགས་འདུག
གནས་ཚུལ་འདི་འདྲའི་འོག་མི་རྣམས་ནི་ཧ་ཅང་གཉིད་ལ་དགའ་བས། ང་ཡང་དེ་ལྟར་
ཡིན། ཐེངས་ཤིག་ང་ནི་སྐྲག་འཇིགས་ཆེན་པོ་ཞིག་གི་ཁྲོད་སད་བྱུང——ངས་མི་ཞིག་གིས་
ཡུན་རིང་བོས་ནས་ཀླད་ཁང་དུ་སླེབས་པ་ཚོར། དེ་མིན་ནམ། དེ་ནི་ཧྲ་ཏི་ཡི་སྐད་ཡིན་
ལ། མོ་ངུ་བཞིན་ཡོད། ཕྱོགས་གཅིག་ནས་ཆད་ཆད་མཐུད་མཐུད་ཀྱིས་ངའི་མིང་ནས་བོས་
བྱུང་། སྙིང་རྗེ་མོའི་ཕྲུ་གུ་ཆུང་ཆུང་དེ། ང་ནི་དངོས་གནས་རང་གི་རྣ་བར་ཡིད་མི་ཆེས་པ་
རེད། སྐབས་དུས་དེར་མོས་སྐད་ཆ་འདི་དག་བཤད་པ་ངས་ཐོས་བྱུང་ལ། མོས་ང་ལ་དགའ
སྤྲོ་ཁྱེར་ནས་ན་རེ།
111འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“ང་ཚོའི་ཁྱིམ་དུ་ཕྱིར་ལོག་ཤོག—འོ། ང་ཚོའི་ཁྱིམ་དུ་ཕྱིར་ལོག་ཤོག་ཡ། ང་ཚོ་
ལ་གུ་ཡངས་གནང་རོགས—ཚང་མར་ངོ་མ་སྐྱོ་གདུང་སྐྱེས་འདུག ང་ཚོའི......
ངས་རང་དབང་མེད་པར་བཀའ་དྲིན་མཚོན་པའི་ཨག་སྐད་དེ་འདྲ་ཞིག་བཏོན་པ་ན།
དེར་མཐུད་ནས་ཧྲ་ཏི་མུན་ནག་ནང་གི་དངོས་རྫས་ཙག་ཙིག་སྤུངས་པ་དེ་རུ་ཕྱོགས་ནས་
འཁྱར་འཁྱོར་སྒོས་མཆོང་ཡོང་སྟེ། ཁྱིམ་མི་ཡོངས་ཀྱིས་གོ་ཐུབ་པའི་སྐད་ཅོར་ཆེན་པོས་ན་
རེ། “མོ་རྙེད་བྱུང་། མོ་རྙེད་བྱུང"” ཟེར།
དེའི་རྗེས་ཀྱི་ཉིན་འགའི་ནང——ཨ་ལ། ཉིན་དེ་ཚོ་མཛེས་ཐག་ཆོད་སོང་། ཧྲ་ཏི་དང་
མོའི་ཨ་མ། ད་རུང་གཡོག་པོ་དེ་དག—ཨ་ལ། ཁོ་ཚོས་ང་ལ་དད་གུས་བྱེད་པ་དང་འདྲ།
ང་གཉིད་སའི་མལ་ཁྲི་ལ་ཁོ་ཚོས་དག་སྒྲིག་ག་འདྲ་བྱས་ཀྱང་། ནམ་ཡང་སྐྱིད་པོ་མི་ཡོང་བ་
དང་འདྲ། ལྟོ་ཟས་ཀྱི་ཐད་ལ། ཁོ་ཚོས་ངེས་པར་དུ་ང་ལ་རྔོན་ཤ་དང་དུས་ཚིགས་མེད་པའི་
ཟས་རིགས་ཞིབ་མོ་དག་ཟ་རུ་འཇུག ཉིན་རེར་གྲོགས་པོ་དང་ཁྱིམ་མཚེས་རྣམས་ཁྱུ་དང་
ཁྱུ་བྱས་ནས་ཡོང་སྟེ་ངའི “དཔའ་མཛངས་ཀྱི་བྱ་སྤྱོད” སྐོར་ལ་ཉན་པ་ཡིན—དེ་ནི་
ཁོ་ཚོས་ངས་བགྱིས་པའི་དོན་གླེང་སྐབས་བཀོལ་བའི་མིང་ཚིག་ཡིན་ལ། དེའི་ནང་དོན་
ནི “ཞིང་ལས” ཡིན། ངའི་ཡིད་ལ་ངའི་ཨ་མས་ཁྱི་ཚོགས་ཤིག་ལ་མིང་ཚིག་དེ་ཆེ་རུ་གླེང་
མྱོང་བ་དྲན་བྱུང་། དེ་ལྟར་འགྲེལ་བཤད་ཀྱང་བྱས་པ་ཡིན། འོན་ཀྱང “ཞིང་ལས” ཞེས་
པའི་ནང་དོན་ཅི་ཡིན་པ་དེ་གསལ་བཤད་མ་བྱས་པར་དེ་ནི “བར་འཚང་གྱང་དུ་དྲོད་
འདྲེན” པ་ཞེས་པའི་མཐུན་ཚིག:3ཡིན་ཞེས་བཤད། ཡང་ཅིག་བཤད་ན། ཀོ་ལེ་ལྕམ་མོ་
དང་ཧྲ་ཏི་ཡིས་ཉིན་རེ་བཞིན་གཏམ་རྒྱུད་འདི་དག་གསར་དུ་ཡོང་བའི་འགྲུལ་པར་ཐེངས་
བཅུ་ལྷག་འཆད་སྲིད་དེ། ངས་ནི་ཇི་ལྟར་སྲོག་གི་ཉེན་ཁར་མ་འཛེམ་པར་བྱིས་ཕྲུག་ཆུང་
[1] འདིར་དབྱིབས་དང་སྒྲ་ཅུང་ཟད་ཉེ་བའམ་ནང་དོན་ཐད་ཅུང་ཙམ་འབྲེལ་བ་ཡོད་པའི་ཡི་གེ་
རྣམས་མཉམ་དུ་བསྲེས་ཏེ། “མཐུན་ཚིག” ཅེས་འབོད་པ་ཡིན།
112དབྱིན་སྒོར་ཁྲི་བརྒྱ་ཤོག་མ།
བ་བསྐྱབས་པ་དང་། ངེད་གཉིས་ཀྱི་འཚིག་རྨས་ཀྱིས་དོན་དེར་བདེན་དཔང་གནང་ཆོག་
པ་སོགས་ལབ་པ་ཡིན། དུས་དེར་མི་དེ་རྣམས་ཀྱིས་རེས་མོས་ཀྱིས་ང་རང་བརྒྱུད་སྟེར་བྱས་
ནས། ཕྱོགས་གཅིག་ནས་གཅེས་བྱིལ་གཏོང་ཞིང་། སྐད་ཆེན་པོས་ང་ལ་བསྟོད་བསྔགས་
བྱེད་པ་རེད། དུས་དེར་ཁྱོད་ཀྱིས་ཧྲ་ཏི་དང་མོའི་ཨ་མའི་མིག་ནང་འཚེར་བའི་ཡིད་ཚིམ་གྱི་
རྣམ་འགྱུར་དེ་མཐོང་ཐུབ་པ་དང་། མི་འདི་རྣམས་ཀྱིས་ངའི་རྐང་བ་ཅིའི་ཕྱིར་གྱོལ་བཞིན
པ་ཤེས་འདོད་ཚེ། ཁོ་ཚོས་ངོ་ཚའི་རྣམ་འགྱུར་མངོན་བཞིན་སྐད་ཆའི་གླེང་གཞི་གཞན་
ཞིག་ལ་བསྐོར་འགྲོ་བ་རེད། མཚམས་ལན་རེར་མི་རྣམས་ཀྱིས་དོན་དེ་ཡང་ཡང་དྲིས་ནས་
གཏོང་བར་མི་བྱེད་པའི་སྐབས། ངའི་ཚོར་སྣང་དུ་མོས་ཨེན་ཙམ་གྱིས་ངུ་སྐད་བཏོན་བྱུང་
བར་འདོད།
འདི་ནི་ངའི་གཟི་བརྗིད་ཡོངས་རྫོགས་མིན་ཏེ། མིན། ཕོ་སྐྱེས་བདག་པོའི་གྲོགས་པོ་
སླེབས་བྱུང་། ཆེས་མིང་གྲགས་ཆེ་བའི་མི་སྣ་ཉི་ཤུ་ལྷག་ཡོད་པ་རེད། ཁོ་ཚོས་ང་རང་ཚོད་
ལྟ་ཁང་དུ་ཁྲིད་ནས་ཚང་མས་མཉམ་དུ་ང་ལ་བགྲོ་གླེང་བྱས། ཕལ་ཆེར་ངའི་ལུས་སྟེང་
ནས་ཅི་ཞིག་མཐོང་བྱུང་བ་དང་འདྲ། དེའི་ནང་གི་མི་ཞིག་ན་རེ། སྐད་ཆ་བཤད་མི་ཤེས་
པའི་དུད་འགྲོ་ཞིག་ལ་དེ་འདྲའི་མཚོན་ཤུགས་ལྡན་སྲིད་པ་དེ་ནི་ཡ་མཚན་སྐྱེ་བ་ཞིག་
རེད། འདི་ནི་ཁོ་ཚོས་ཤེས་པའི་ཆེས་རྩེར་སོན་གྱི་ལྷན་སྐྱེས་བྱ་སྤྱོད་ཅིག་ཡིན་ཟེར། འོན་
ཀྱང་བདག་པོ་སེམས་འགུལ་ཐེབས་ནས་བཤད་རྒྱུར། “འདི་ནི་ལྷན་སྐྱེས་ལས་ཀྱང་རིང་
དུ་བརྒལ་བ་ཞིག་རེད། འདི་ནི་བློ་རིག་ཅིག་རེད། མི་མང་པོ་ཞིག་ལ་ངེས་པར་བློ་རིག་ལྡན་
ཚེ། ད་གཟོད་ང་ཚོ་དང་མཉམ་དུ་ཐར་ཐུབ་པའི་དབང་ཆ་ཁྱད་པར་བ་ལོངས་སུ་སྤྱོད་ནུས་
པ་མ་ཟད། དེ་ལས་མཛེས་སྡུག་ལྡན་པའི་འཇིག་རྟེན་དུ་འཛུལ་ཐུབ། འོན་ཀྱང་ཁོ་ཚོ་དེ་
ལས་ལྡོག་སྟེ་འགྲན་མི་ནུས་པ་ནི་མེད་བརླག་ཏུ་གཏོང་ངེས་པའི་སྙིང་རྗེ་ཞིང་ཤེས་མེད་ཀྱི་
རྐང་བཞི་སྲོག་ཆགས་ལ་འཛོམས་པའི་བློ་རིག་མང་པོ་དེ་ཡིན།” དེར་མཐུད་ནས་ཁོ་རང་
113འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཧ་ཧ་ཞེས་གད་མོ་ཆེན་པོས་དགོད་བཞིན། ན་རེ། “ཝ་ཡེ། ཁྱོད་ཚོས་ང་ལ་ལྟོས་ཤིག
འདི་ང་ལ་མཚོན་ན་ཟུར་ཟ་ཞིག་རེད། དཀོན་མཆོག་གིས་མགོན་སྐྱབས་གནོང་། ང་ལ་རྣམ་
རིག་བླ་ན་མེད་པ་ཞིག་ལྡན་ནའང་། སྐབས་དེར་ངས་ཚོད་དཔག་ཁོ་ན་ནི། ཁྱི་དེ་ལ་སྨྱོ་ནད་
འཕར་བྱུང་ནས་བྱིས་པ་དེ་གསོད་འདོད་པ་ཡིན་པར་སེམས། འོན་ཀྱང་། གལ་སྲིད་དུད་འགྲོ་
འདིའི་སྟབས་ལེགས་རྣམ་རིག་མིན་ན—དེའི་བློ་རིག་སྟབས་ཡག་གི་རྐྱེན་གྱིས་ངས་
ཐག་བཅད་ནས་བཤད་ཆོག་པ་ཞིག་ནི—བྱིས་པ་སྔ་མོ་ནས་ཚར་སོང་བ་དེ་རེད།”
ཁོ་ཚོས་རྩོད་གླེང་བར་མེད་དུ་བྱེད་ཅིང་སྐབས་དེར་ང་ནི་རྩོད་གླེང་གི་བརྗོད་གཞི་གཙོ་
བོར་གྱུར་པ་རེད། སྐབས་འདི་དང་འདི་རུ་ངས་ངོ་མ་རེ་བ་ནི་ངའི་ཨ་མས་ང་རང་གི་གཟི་བརྗིད་
དང་གཅེས་ཐོབ་ཆེན་པོ་འདི་རྟོགས་ཐུབ་རྒྱུ་དེ་ཡིན། དེས་མོར་སྤོབས་པས་ཁེངས་སུ་འཇུག་ངེས།
རྗེས་སུ་ཁོ་ཚོས་ཡང་བསྐྱར་འོད་རིག་པ་ཞེས་པར་བགྲོ་གླེང་བྱས་བྱུང་ལ། ད་རུང་ཀླད་
པར་གནོད་སྐྱོན་ཐེབས་རྗེས་དམུས་ལོང་དུ་འགྱུར་མིན་ལ་ཞིབ་འཇུག་བྱས། འོན་ཀྱང་ཁོ་
ཚོ་གནད་དོན་འདིའི་ཐད་ལ་བསམ་འཆར་གཅིག་མཐུན་མ་ཡོང་བར་གཞུག་ནས་ངེས་
པར་ཚོད་ལྟའི་ཚད་ཐིག་ཐེངས་ཤིག་དགོས་པར་ལབ། དེར་མཐུད་ནས་ཁོ་ཚོས་སྐྱེ་དངོས་
ཀྱི་རིགས་ལ་བགྲོ་གླེང་བྱས་པར། ང་རང་གནད་དོན་འདིར་ཧ་ཅང་སྤྲོ་སྣང་མཆིས་པ་ཡིན།
རྒྱུ་མཚན་ནི་དབྱར་ཁར་ང་དང་ཧྲ་ཏིས་བཏབ་པའི་ས་བོན—ཁྱོད་ཀྱིས་ལྟོས་ཤིག ངས་
ད་རུང་མོར་དོང་བསྐོ་རོགས་བྱས་པ་ཡིན—ཉིན་འགའ་འགོར་རྗེས། དེ་ནས་སྡོང་བོ་
ཆུང་ཆུང་ཞིག་སྐྱེས་བྱུང་ལ། ད་རུང་མེ་ཏོག་ཀྱང་བཞད་པ་ཡིན། དེ་ནི་ངོ་མ་ཡ་མཚན་ཞིག་
རེད་ཡ། འོན་ཀྱང་དངོས་གནས་དོན་དེ་འདྲ་ཡོད་པ་རེད། ངའི་རེ་བ་ངོ་མར་རང་ཉིད་ཀྱིས་
སྐད་ཆ་བཤད་ཐུབ་པར་འདོད——དེ་ལྟར་ཡིན་ན་ངས་དོན་དེ་མི་རྣམས་ལ་བརྗོད་སྲིད་དེ།
ཁོ་ཚོར་ངས་ཤེས་པའི་མང་ཉུང་ག་ཚོད་ཡོད་པ་དང་། གནད་དོན་འདིའི་ཕྱོགས་ཅི་ཙམ་
ཤེས་པ་རྟོགས་སུ་འཇུག་འདོད། འོན་ཀྱང་འོད་རིག་པར་ངས་དེ་འདྲའི་དོ་སྣང་མི་བྱེད་དེ།
114དབྱིན་སྒོར་ཁྲི་བརྒྱ་ཤོག་མ།
ཉན་པ་ལྟར་ན་དེ་ཧ་ཅང་ཡི་མུག་པ་ཞིག་རེད། ཁོ་ཚོས་ཡང་བསྐྱར་འདིའི་ཕྱོགས་ཀྱི་དོན་
དག་གླེང་ཚེ། ང་ལ་ཤིན་ཏུ་སུན་སྣང་སྐྱེས་ནས་གཉིད་འགྲོ་བ་ཡིན།
མ་འགྱངས་པར་དཔྱིད་ཀ་སླེབས་བྱུང་། གནམ་གཤིས་ནི་དེ་འདྲའི་དྭངས་ཤིང་གསལ་
ལ། སྣང་བ་སྐྱིད་ཅིང་གཅེས་སུ་འོས་པར་འདུག ཉིན་ཞིག བྱམས་བརྩེ་ལྡན་པའི་ཨ་
མ་དང་མོའི་བྱིས་པས་ང་དང་ཁྱི་ཕྲུག་ལ་དལ་མོས་རྡེག་བཞིན། ང་ཚོ་ལ་གྱེས་བྲལ་ཞུས་
ནས་ཁོ་ཚོ་ཐག་རིང་གི་གཉེན་ཉེའི་ཁྱིམ་དུ་བུད་སོང་། དེའི་རྗེས། ཕོ་སྐྱེས་བདག་པོ་དེ་ངེད་
གཉིས་ཀྱི་སར་མི་ཡོང་བ་རེད། ངེད་གཉིས་མཉམ་དུ་རྩེས་ནས། དགའ་སྤྲོ་ངང་ཉི་མ་བསྐྱལ་
བ་ཡིན། གཡོག་པོ་ཚང་མས་ང་ཚོར་ཧ་ཅང་འཆམ་པོ་དང་མཛའ་མཐུན་བྱེད། དེའི་ཕྱིར་ང་
ཚོ་འགྲོགས་འདྲིས་ཧ་ཅང་མཐུན་པོ་བྱུང་། ཚང་མས་ཉི་མ་བརྩི་བཞིན་བདག་མོ་དང་བྱིས་
པ་རྣམས་ཕྱིར་ལོག་པར་རེ་སྒུག་བྱས།
ཉིན་ཞིག མི་དེ་ཚོ་ཡང་བསྐྱར་ཐོན་བྱུང་། ཚོད་ལྟ་བྱེད་དུ་ཡོང་བར་སྨྲ། ཁོ་ཚོས་
ཁྱི་ཕྲུག་ཆུང་ཆུང་ཚོད་ལྟ་ཁང་དུ་ཁྲིད་པར་ང་ཡང་རྐང་བ་གསུམ་པོར་བརྟེན་ནས་གྱོལ་
ཞོར་གྱོལ་ཞོར་རྗེས་དེད་ནས་བརྒྱུགས་པ་ཡིན་ལ། ཡིད་སེམས་ཧ་ཅང་ཚིམ་པར་གྱུར། རྒྱུ་
མཚན་ནི། ངའི་ཕྲུ་གུ་ཆུང་ཆུང་ལ་སེམས་ཁུར་གནང་མཁན་ཞིག་ཡོད་ན། ང་རང་ལ་
དགའ་སྤྲོ་སྐྱེ་རུ་འཇུག་པ་ནི་སྨོས་མ་དགོས་པ་ཞིག་ཡིན་པས་རེད། ཁོ་ཚོས་གླེང་མོལ་ཡུན་
ཙམ་བྱས་རྗེས་ཚོད་ལྟའི་མགོ་བརྩམས་བྱུང་། གཞུག་ནས་ཁྱི་ཕྲུག་ཆུང་ཆུང་གིས་གློ་བུར་དུ་
ཟུག་སྐད་འབྱིན་བྱུང་བས། ཁོ་ཚོས་ཁོ་རང་ཐང་ལ་བཞག་པ་ན། ཁོ་ཕར་འཁྱོར་ཚུར་འཁྱོར་
སྒོས་ཕྱོགས་བཞི་བསྐོར་ནས་འཁོར་ཏེ་མགོ་གཙུག་ཁྲག་གིས་ཁེངས་འདུག སྐབས་འདིར་
བདག་པོས་ཐལ་མོ་རྡེབ་བཞིན་སྐད་ཆེན་པོས “ལྟོས་དང་། ངས་རྒྱལ་ཁ་བླངས་སོང—
ཁྱོད་ཚོ་ཚང་མས་ཁས་ལོངས་ཤིག ཁོས་སྔར་ནས་ཅི་ཡང་མཐོང་མི་ཐུབ་པར་གྱུར།”
དེ་ནས་མི་དེ་དག་གིས་བཤད་རྒྱུར།
115འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“དེ་མིན་ནམ——ཁྱོད་ཀྱིས་ཁྱོད་རང་གི་རིང་ལུགས་ལ་བདེན་དཔང་བྱས་པ་རེད།
འདིའི་རྗེས་ནས་སྡུག་མྱོང་བཞིན་པའི་མི་དེ་རྣམས་ཀྱིས་བཀའ་དྲིན་ཚད་མེད་ཞུ་ངེས།” དེ་
ནས་ཁོ་ཚོས་ཁོ་རང་གི་མཐའ་བསྐོར་ནས་སྤྲོ་སེམས་འཁོལ་བའི་ངང་ཐུགས་རྗེ་ཆེ་ཞུས་ཤིང་།
ཁོ་དང་ལག་པ་དམ་པོར་འཇུས་ནས་མཉམ་གཅིག་ཏུ་ཁོ་ལ་བསྟོད་བསྔགས་བྱས།
འོན་ཀྱང་འདི་ཡོད་ཚད་ངས་ཕལ་ཆེར་ཉན་ནས་ཧ་མ་གོ་ལ། མིག་གིས་ཀྱང་གསལ་
བོར་མ་མཐོང་། རྒྱུ་མཚན་ནི་ང་མགྱོགས་མྱུར་གྱིས་རང་གི་གཅེས་ཕྲུག་གི་གམ་དུ་སོང་
ནས་ཁོ་རང་ནར་བཞིན་པའི་ས་དེར་ཁོའི་མཁྲིས་ལ་དམ་པོར་འབྱར་ཏེ། ཁོའི་ཁྲག་དམར་
ལྡག་པ་ཡིན། ཁོས་ཀྱང་ཁོ་རང་གི་མགོ་བོ་ང་ལ་བཅར་ནས། ངུ་ཤུམ་གྱི་སྐད་ཆུང་ངུར་
བཏོན་བྱུང་། ངའི་སེམས་ནས་ཤེས་ཐུབ་པ་ནི། ཁོས་སླར་ཡང་ང་མཐོང་མི་ཐུབ་ནའང་།
སྡུག་བསྔལ་དང་མནར་གཅོད་ཁྲོད་ཁོའི་ཨ་མས་འདི་ལྟར་ཁོ་ལ་བྱམས་བརྩེ་གནང་བ་ཚོར་
ཐུབ་པས། ཁོས་ཀྱང་སེམས་གསོ་ཞིག་མྱོང་ཐུབ་པ་དེ་ཡིན། དེར་མཐུད་ནས་ཁོ་རང་ཐང་ལ་
འགྱེལ་ཏེ། ཁོའི་སྤུ་ཟིང་ཟིང་གི་སྣ་ཆུང་ངུ་དེ་ས་རུ་རྡེབ་པར་བྱས་ནས་ཁོ་རང་ལྷིང་འཇགས་
སུ་གྱུར་ལ། ཁོ་ནི་སླར་ཡང་འགུལ་རྒྱུ་མེད་པར་གྱུར།
ཅང་མ་འགོར་བར། བདག་པོས་ཨེན་ཙམ་མཚམས་བཞག་ནས་ད་ནི་གནད་དོན་མི་
གླེང་བ་རེད། དེའི་རྗེས་ཅོང་མནན་ནས་གཡོག་པོ་ཞིག་ནང་དུ་བོས་ཏེ། བཤད་རྒྱུར། “དེ་
མེ་ཏོག་ལྡུམ་རའི་ཐག་རིང་གི་ཟུར་ཁུག་ཏུ་སྦོས་ཤིག” དེར་མཐུད་ནས་ཡང་གནད་དོན་
གཞན་ཞིག་བགྲོ་གླེང་བྱེད་མགོ་བརྩམས། ང་གཡོག་པོའི་རྗེས་དེད་ནས་གོམ་ཆུང་གིས་
བརྒྱུགས་པ་ཡིན་ལ། སེམས་ནང་ཡིད་སྤྲོ་བློ་ཚིམ་ཞིག་སྐྱེས། རྒྱུ་མཚན་ནི་ད་སྐབས་འདིར་
ཁྱི་ཕྲུག་སྡུག་བསྔལ་ལས་ཐར་ཟིན་ཏེ། ཁོ་སྔར་ནས་གཉིད་གཏིང་དུ་ཡུར་ཟིན་པས་སོ། །
ང་ཚོ་མེ་ཏོག་ལྡུམ་རའི་ཕྱོགས་ཀྱི་ཆེས་ཐག་རིང་བའི་ས་སྣེ་དེར་ཡུན་རིང་སོང་བ་ཡིན།
དབྱར་ཁ་རུ། ངས་ནམ་རྒྱུན་ཁྱི་ཕྲུག་ཆུང་ཆུང་ཁྲིད་དེ། བྱིས་པ་ཚོ་བུ་རྫི་མ་དང་ལྷན་དུ། ཡོ་
116དབྱིན་སྒོར་ཁྲི་བརྒྱ་ཤོག་མ།
འབོག་སྡོང་ཆེན་དེའི་བསིལ་གྲིབ་འོག་ནས་རྩེད་མོ་རྩེས་པ་ཡིན། སྐབས་འདིར་གཡོག་
པོས་ས་དེར་ས་དོང་ཞིག་བསྐོས་ནས་ཁོས་དེ་རུ་ཁྱི་ཕྲུག་ཆུང་ཆུང་འདེབས་འཛུགས་བྱེད་
པའི་སྟ་གོན་བགྱི་བཞིན་པ་མཐོང་བ་ན། ང་ལ་དགའ་སྤྲོ་སྐྱེས། རྒྱུ་མཚན་ནི་ཁོ་དེ་ནས་སྐྱེ་
སྲིད་པས་ཡིན། ལུའོ་པེན•ཨ་ཏེར་དང་འདྲ་བའི་ཡག་ཅིང་སྙིང་རྗེ་མོའི་ཁྱི་ཞིག་ཏུ་སྐྱེས་
བྱུང་ན། བདག་མོ་དང་བྱིས་པ་ཚོ་ཕྱིར་ཁྱིམ་དུ་ལོག་པའི་དུས་སུ། ཁོ་ཚོ་ལ་ཡ་མཚན་སྐྱེ་རུ་
འཇུག་སྲིད་པ་རེད། དེའི་ཕྱིར་ངས་ཀྱང་ཁོ་ལ་རོགས་བྱས་ནས་ས་བསྐོ་བའི་གྲ་སྒྲིག་བྱས།
འོན་ཀྱང་ངའི་རྐང་བ་གྱོལ་བོས་ཅི་ཡང་སྒྲུབ་མི་ནུས་པ་རེད། ལྟོས་དང་། དེ་ནི་མཁྲེགས་
རེངས་སུ་གྱུར་འདུག ངེས་པར་མདུན་ཕྱོགས་ཀྱི་རྐང་བ་གཉིས་བཀོལ་དགོས་ཏེ། དེ་མིན་
ཚེ་གོ་མི་ཆོད། གཡོག་པོས་ལས་ཀ་ལས་ཚར་རྗེས། ལུའོ་པེན་ཆུང་བ་སྦས་ནས་ཁོས་ངའི་
མགོ་ལ་རྡེག་ཙམ་བྱས། སྐབས་འདིར་ཁོའི་མིག་ནང་མཆི་མས་ཁེངས་བཞིན། ན་རེ། “སྙིང་
རྗེ་བའི་ཁྱི་ཡ། ཁྱོད་ཀྱིས་ཁོའི་བྱིས་པའི་སྲོག་བསྐྱབས་པ་རེད་ལགས།”
ངས་ཏག་ཏག་གཟའ་འཁོར་གཉིས་རིང་སྲུང་ནས་བསྒུགས་པ་ཡིན་མོད། ཁོ་རང་
གཞི་ནས་མ་སྐྱེས་པ་རེད། དེ་ལྟར་ཡང་གཟའ་འཁོར་གཅིག་འདས་པར། ངས་རིམ་བཞིན་
འཇིགས་སྣང་ཞིག་ཚོར་བ་ཡིན། ངའི་ཚོར་སྣང་ཞིག་ལ། གནས་ཚུལ་འདི་ནི་འཇིགས་
ཡེར་བའི་དོན་ཅི་ཞིག་བྱུང་བའི་རྐྱེན་གྱིས་ཡིན་པར་བསམ། དོན་དེ་ཅི་ཞིག་ཡིན་སྲིད་པ་
དེ་ངས་མི་ཤེས་མོད། དོགས་འདྲོག་གིས་ངའི་བློ་སེམས་མི་བདེ་བར་བྱས་ནས་གཡོག་པོས་
ང་ལ་ཆེས་ཞིམ་པའི་ལྟོ་ཆས་བྱིན་ཡང་། ད་ནི་ངས་མིད་ཐབས་བྲལ་བ་རེད། ཁོ་ཚོས་དེ་
ལྟར་ང་ལ་གཅེས་བྱིལ་གཏོང་བ་དང་། ཐ་ན་མཚན་མོར་ང་ལ་ལྟ་རུ་ཡོང་སྟེ། ཕྱོགས་གཅིག་
ནས་ངུ་ཞིང་། ཕྱོགས་གཅིག་ནས་ན་རེ། “སྙིང་རྗེ་བའི་ཁྱི་ཡ—ཁྱོད་ཀྱིས་ད་ནི་འདི་
ནས་སྲུང་སྒུག་མ་བྱེད་ཅིག ད་དུང་ཕྱིར་ཁྱིམ་དུ་ལོག་ཤོག ད་ནས་ང་ཚོ་ལ་ཁྱོད་ཀྱི་ཆེད་དུ་
སྐྱོ་སྡུག་མྱོང་དུ་མ་འཇུག་ཨང་།” འདི་ཐམས་ཅད་ཀྱིས་ང་ལ་སྔར་ལས་ལྷག་པའི་འཇིགས་
117འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྣང་དང་། དེ་ནི་ཆག་སྒོ་ཅི་ཞིག་བྱུང་བའི་རྐྱེན་ཁོ་ཐག་ཡིན་པའི་ཚོར་སྣང་སྐྱེ་རུ་བཅུག་
པ་རེད། ངའི་ལུས་སྟོབས་ཧ་ཅང་ཉམས་པར་གྱུར། ཁ་སང་ནས་བཟུང་། ད་ནི་ང་རང་ཡར་
ལངས་མི་ཐུབ་པ་རེད། ད་ལྟ། ཆུ་ཚོད་གཅིག་གི་དུས་ཡུན་ཁྲོད། གཡོག་པོ་དེ་ཚོས་ཉི་མ་
རིམ་བཞིན་ནུབ་ནས་མི་སྣང་བར་རྒྱང་མིག་ལྟ་བཞིན་ཡོད། མཚན་མོའི་འཁྱག་དབུགས་
ཀྱིས་ཚུར་རྒོལ་བྱེད་བཞིན་སླེབས་བྱུང་ལ། ཁོ་ཚོས་ཅི་ཞིག་བཤད་པ་དང་། དེའི་ནང་དོན་
ཅི་ཡིན་ངས་ཧ་མི་གོ་བ་རེད། འོན་ཀྱང་ཁོ་ཚོས་གོ་རྒྱུ་གཏོང་བའི་མཚོན་སྟོན་དེ་འདྲ་ཡིས་
ང་རང་གི་སེམས་ཀྱང་གཞི་ནས་འཁྱགས་པར་བཏང་སོང་།
“སྙིང་རྗེ་བའི་མི་དེ་དག་ཨ། ཁོ་ཚོས་ཚོད་དཔག་བྱ་མི་ནུས་པ་རེད། སང་ཉིན་ཞོགས་
པར་ཁོ་ཚོ་ཕྱིར་ཁྱིམ་དུ་ལོག་པ་ན། བྲེལ་མྱུར་སྒོས་དཔའ་མཛངས་ཀྱི་བྱས་རྗེས་བཞག་མྱོང་
བའི་ཁྱི་ཕྲུག་ཆུང་ཆུང་དེ་འདྲི་སྐབས། ང་ཚོ་སུ་ཞིག་གིས་ལྕགས་སྙིང་སྲ་མོ་ཡིས་ཁོ་ཚོ་ལ་
དྲང་གཏམ་འདི་དག་བཤད་ཕོད་དམ། ‘མི་ལས་རིམ་པ་གཅིག་གིས་དམའ་བའི་གྲོགས་པོ་
ཆུང་ཆུང་དེ་སྔར་ནས་དུད་འགྲོའི་རིགས་འགྲོ་སྲིད་པའི་གནས་དེར་ཕྱིན་སོང་།’ ”
1903ལོར།
118དབྱིན་སྒོར་ཁྲི་བརྒྱ་ཤོག་མ།
!
གཡོ་ཐབས།
གཏམ་རྒྱུད་འདི་ནི། ཧྲའོ་ཞའོ་ཡིས་ང་ལ་བཤད་པ་ཡིན། ད་ལྟ་ངས་ཕལ་ཆེར་ང་རང་
གིས་ཕྱིར་དྲན་ནུས་པ་ལྟར་ཡང་བསྐྱར་རྒྱས་སྤྲོས་བྱ་རྒྱུ་ཡིན།
གཅིག་བརྒྱད་རེ་གཉིས་ལོའི་ལོ་མཇུག་གི་དགུན་ཁར། ངས་ཁང་ཉེ་ཏི་ཀོ་ཁུལ་
གྱི་ལོན་ཏོན་ཐི་ལང་པེ་ཨེར་བཙན་རྫོང་གསར་བའི་དམག་སྤྱིའི་འགན་ཁུར་བ་ཡིན། ང་
ཚོའི་ས་དེའི་འཚོ་བ་ནི “གཡུལ་ས” ལྟ་བུའི་གསོན་ཉམས་དོད་པ་ཞིག་མིན་སྲིད་ནའང་།
ཕྱོགས་གཞན་ཞིག་གི་ཐད་ནས་བཤད་ན། དེ་ཡང་གསོན་ཉམས་ལྡན་པར་བརྗོད་ཆོག
ས་དེ་ནས་མི་རྣམས་ཀྱི་ཀླད་པ་ནི་དམག་དོན་འགའ་ཡིས་ཟུག་གཟེར་མ་བསླངས་རྐྱེན་
གཏན་ནས་བླུན་ལྐུགས་སུ་གྱུར་མེད་པ་ཡིན། སྐབས་དེའི་བྱང་ཕྱོགས་ཀྱི་ས་ཆ་ཡོངས་སུ་
རྒྱུགས་ཆེ་བའི་གཏམ་འཆལ་ལྐོག་གྱུར་ཅིག་གི་རྐྱེན་གྱིས” གཏམ་འཆལ་དེ་དག་ཐ་ན་
འདི་ལྟར་བསྒྲགས་སོང་སྟེ། དམག་ལ་ངོ་ལོག་བྱས་པའི་མྱུལ་མ་དེ་ས་ཆ་སོ་སོ་རུ་སྐུང་འགྲོ་
བྱེད་བཞིན་དུ། ང་ཚོའི་བྱང་ཕྱོགས་ཀྱི་བཙན་རྫོང་འགས་གཏོར་དང་། ང་ཚོའི་མགྲོན་ཁང་
བསྲེག་པ། དུག་ནད་འགོས་པའི་གྱོན་ཆས་དག་ང་ཚོའི་གྲོང་བརྡལ་དུ་སྐྱེལ་འདྲེན་བྱེད་པ་
[1] ཡོ་རོབ་དང་ཨ་མེ་རི་ཁའི་མིས་བཤད་པའི་དགུན་ཁ་ཟེར་བ་དེ། སྤྱིར་བཏང་ལོ་དེའི་ཟླ་བཅུ་གཉིས་
པ་དང་སང་ལོའི་ཟླ་དང་པོ་དང་གཉིས་པར་ངོས་འཛིན།
[2] ཨ་རིའི་ལྷོ་བྱང་གི་འཐབ་འཁྲུག་དང་དུས་མཉམ(1861—1865)པ་ཡིན།
119འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བཅས་ད་དུང་དེ་དང་དེ་འདྲའི་བྱ་འགུལ་སྣ་ཚོགས་ཤིག་སྤེལ་རྩིས་ཡོད་པ་རེད། ཁྱོད་ཀྱིས་
ནམ་ཡང་དོན་འདི་དག་ཡིད་ལ་འཛིན་འོས་པ་རེད། ཡོད་ཚད་འདི་དག་གིས། རང་འགུལ་
སྒོས་ང་ཚོར་དོགས་ཟོན་མཐོར་འདེགས་རྒྱུན་འཁྱོངས་བྱེད་དུ་འཇུག་པའི་ཞོར་དུ།
སྡོད་ས་སྲུང་གི་འཚོ་བའི་ཁྲོད་ཡི་མུག་པའི་རྣམ་པ་དག་མི་སྣང་བར་བཟོས་པ་རེད། ཡང་
བཅའ་
ཅིག་བཤད་ན། ང་ཚོའི་བཙན་རྫོང་ནི་སྐབས་དེའི་དམག་བསྡུ་ས་ཚིགས་ཤིག་ཡིན་པའི་ཆ་
ནས——འདི་ལྟར་བཤད་ཆོག་སྟེ། ང་ཚོས་གཉིད་ལྕོག་རྒྱག་པ་དང་། ཉིན་མོའི་རྨི་ལམ་
མམ་འཆམ་ཉུལ་སོགས་ཀྱི་ཕྱོགས་ལ་དུས་ཚོད་བོར་བརླག་གཏོང་མི་སྲིད་པ་ཡིན། ཧེ། ང་
ཚོས་ནུས་ཤུགས་ཡོད་ཚད་ཀྱིས་དོགས་ཟོན་མཐོར་འདེགས་བྱས་ཀྱང་། ཉིན་གཅིག་ནང་
བསྡུས་པའི་དམག་མི་གསར་བ་རྣམས་སྔར་བཞིན་ཕྱེད་ཀ་ང་ཚོའི་ལག་ནས་བུད་འགྲོ་
ལ། ཉིན་དེའི་དགོང་མོ་ནས་སེམས་གཡེང་ལ་ཤོར་འགྲོ་བ་རེད། མ་གཞི། དམག་ཞུགས་ཁ་
གསབ་ཧ་ཅང་ལེགས་པོ་ཡིན་ཞིང་། དམག་མི་གསར་བ་ཞིག་གིས་སྒོར་སུམ་བརྒྱ་བཞི་བརྒྱ་
ཙམ་བཀོལ་ནས་སོ་ལྟ་དམག་གཅིག་ཉོས་ཏེ། ཁོ་རང་འབྲོ་རུ་བཅུག་ཆོག་ལ། མཇུག་འབྲས་
ད་དུང་སྒོར་མོ་འདང་ཚད་ཅིག་གསོག་འཇོག་ཐུབ་པ་དེ་ཡིན། འདི་ནི་དབུལ་བོ་དབུལ་
རྐྱང་ཞིག་ལ་མཚོན་ན་ཡང་རྒྱུ་ནོར་ཞིག་ཏུ་བརྩི་ཆོག་པ་ཡིན། དེ་མིན། ངས་གོང་ནས་
བཤད་པ་དང་འདྲ་བར་སྐབས་དེའི་ང་ཚོའི་འཚོ་བར་ལྷིང་འཇགས་དང་ཁོམ་པ་ཞིག་ཡོད་
པ་མ་རེད།
ཉིན་ཞིག་ལ། ང་ཁེར་རྐྱང་དུ་དམག་གི་སྒར་ཤག་ཏུ་བསྡད་ནས། གཞུང་ཡིག་ཅིག་
འབྲི་བཞིན་ཡོད་པར་ངོ་མདོག་སྐྱ་བོ་དང་། གོན་པ་ཧྲལ་ཧྲུལ་གྱོན་ལ། ཕལ་ཆེར་ལོ་ན་བཅོ་
ལྔར་སོན་པའི་གཞོན་ནུ་ཞིག་ནང་དུ་འཛུལ་འོངས་ཏེ། ང་ལ་བདེ་ལྕག་འཁྱུག་པོས་མགོས་
ཕྱག་ཅིག་འཚལ་བྱུང་། དེ་ནས་ན་རེ།
“ངས་བསམ་ན། གནས་འདི་ནི་དམག་མི་གསར་བ་བསྡུ་བའི་ས་ཆ་ཡིན་འདོད།”
120དབྱིན་སྒོར་ཁྲི་བརྒྱ་ཤོག་མ།
“རེད་ཡ།”
“ཁྱེད་ཀྱིས་ང་དམག་ནང་དུ་བླངས་ཆོག་གམ། དམག་དཔོན།”
“ཨ་ལ། དེ་མི་ཆོག་པ་ཡིན། ཁྱོད་ལོ་ན་ཆུང་དྲགས་པས་ཡིན། བྱིས་པ། གཟུགས་
གཞིའང་ཆུང་དྲགས་སོང་།”
ཁོའི་གདོང་ལ་རེ་ཆད་ཀྱི་རྣམ་པ་ཞིག་མངོན་ཡོང་བ་མ་ཟད། གང་མྱུར་སྒོས་གོམ་གང་
མདུན་སྤོས་ཀྱིས་ཡིད་ཕམ་པའི་མདོག་ཅིག་མངོན་བྱུང་། ཁོས་དལ་ཞིང་དལ་མོས་ལུས་
ཕྱིར་འཁོར་ནས། འགྲོ་གྲབས་བྱེད་པ་དང་འདྲ། འོན་ཀྱང་དེར་མཐུད་ནས་ཁོས་ཐེ་ཚོམ་
ཅུང་ཙམ་བྱས་ཏེ། དེའི་རྗེས་ཡང་ངོ་གདོང་ང་ལ་ཕྱོགས་ནས་ང་རང་སེམས་འགུལ་ཟབ་མོ་
ཐེབས་པའི་ཁ་ཚིག་ཅིག་སྤྱད་དེ་བཤད་རྒྱུར།
“ང་ལ་ཁྱིམ་ཚང་མེད། ས་གང་དུའང་གྲོགས་པོ་བཙལ་ནས་མི་རྙེད། གལ་ཏེ་ཁྱེད་
ཀྱིས་ང་རང་དང་དུ་བླངས་ཚེ་བཟང་བ་ལ།”
འོན་ཀྱང་དོན་འདི་གཏན་ནས་བསྒྲུབ་མི་ནུས་པ་ཡིན། དེ་ནས་ངས་ཆེས་ཞི་འཇམ་
གྱི་ཁ་ཚིག་སྤྱོད་ཅི་ཐུབ་ཀྱིས་ཁོ་ལ་འགྲེལ་བཤད་བྱས་རྗེས། ངས་ཁོ་རང་བོས་ནས་མེ་ཐབ་
འགྲམ་ཁ་ལག་སྲོ་རུ་བཅུག་ལ། དེར་མཐུད་ནས་འདི་ལྟར་བཤད་པ་ཡིན་ཏེ།
“ཁྱོད་ཀྱིས་ད་ལྟ་ནས་ཟས་རིགས་རེ་བཟའ་ཆོག ཁྱོད་ལྟོགས་སམ།”
ཁོས་ཕྱིར་ལན་མ་བཏབ་པ་ཡིན། ཡང་ཅིག་བཤད་ན། ཁོས་ཀྱང་ལན་འདེབས་དགོས་
དོན་མེད། ཁོའི་ཞི་མཐུན་གྱི་མིག་ཟུང་ཆེན་པོ་ལས་བཀའ་དྲིན་ཞིག་མངོན་ཡོང་བ་དེས།
སྐད་ཆ་གང་རུང་ལས་ཀྱང་ཁོའི་སེམས་ཁམས་མཚོན་ཐུབ་པ་རེད། ཁོ་མེ་ཐབ་འགྲམ་དུ་
མར་ཙོག་བྱུང་ལ། ངས་མུ་མཐུད་དུ་ཡིག་ཆ་བྲིས་ཤིང་། མཚམས་ལན་རེར་ཁོ་ལ་ལྐོག་ལྟ་
རེ་བྱས་པ་ཡིན། ངས་མཉམ་འཇོག་དོན་ཁོའི་གྱོན་པ་དང་ལྷམ་ནི། རྫོབ་ཅིང་ཐེད་པོ་ཡིན་
ཡང་། བཟོ་དབྱིབས་དང་རྒྱུ་སྤུས་ཚང་མ་བཟང་བ་རེད། སྣང་ཚུལ་འདི་ལ་དེ་ལས་ལྡོག་སྟེ་
121་མ་
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མ་བློ་གཏོང་རིན་ཡོད་པ་རེད། དེས་མི་ཚད་ངས་བསམ་པར་ཁོས་སྐད་ཆ་བཤད་པའི་སྒྲ་
གདངས་ནི་དེ་འདྲའི་དམའ་ཞིང་སྙན་པ་དང་། ཁོའི་མིག་མདངས་ནི་དེ་འདྲའི་ནང་དོན་
ཟབ་ཅིང་སྐྱོ་སྡུག་ལྡན་པ་ཞིག་ཡིན་ལ། ཁོའི་སྤྱོད་སྟངས་དང་གཏམ་སྨྲ་སྟངས་ནི་དེ་འདྲའི་
ཞི་དུལ་ལྡན་པར་བལྟས་ན། སྙིང་རྗེ་བོའི་ཕྲུ་གུ་འདིའི་གནས་བབ་དཀའ་ངལ་ཅན་དུ་གྱུར་
པར་ཐག་གིས་ཆོད་དོ། །དེ་ནས་ངས་ཁོ་ལ་སེམས་ཁུར་བྱེད་མགོ་བརྩམས་པ་ཡིན།
འོན་ཀྱང་། ཅུང་ཙམ་འགོར་རྗེས། ངས་ཡང་བསྐྱར་སེམས་རྩེ་གཅིག་ཏུ་རང་ཉིད་ཀྱི་
ལས་ཀ་ལས་ནས་བྱིས་པ་དེ་ཡིད་གཏིང་ནས་བརྗེད་པར་གྱུར། ངས་འདི་ལྟར་མུ་མཐུད་ནས་
དུས་ཡུན་ག་ཙམ་འགོར་བ་མ་ཤེས་མོད། འོན་ཀྱང་མཇུག་མཐར་ངས་ཅི་མི་སྙམ་པའི་ངང་
མགོ་ཡར་དགྱེ་ནས་ཁོ་ལ་མིག་གིས་ཐེངས་ཤིག་བལྟས་པ་ན། བྱིས་པས་ང་ལ་རྒྱབ་བསྟན་
འདུག འོན་ཀྱང་ཁོའི་ངོ་གདོང་གསེག་ནས་ཡོད་པར་ངས་ཁོའི་གཞོགས་གཅིག་གི་ངོ་
གདོང་མཐོང་ནུས། སྒྲ་མེད་པའི་མིག་ཆུ་ཤར་མོ་ཞིག་གདོང་ཐུར་དུ་བཞུར་འོངས།
“ཨ་ཡ། གནམ་རྒན་མ།” ངའི་སེམས་ལ་བསམ་དོན། “སྙིང་རྗེ་བོ་འདི་ལྟོགས་ནས་
འཆི་ལ་ཁད་འདུག་པ་བརྗེད་སོང་།” དེ་ནས། ཐེངས་འདིའི་གུས་མིན་སྣང་མེད་ལ་ཁ་
གསབ་གཏོང་ཆེད། ངས་ཁོ་ལ། “མགྱོགས་པོར་ངའི་རྗེས་སུ་ཤོག བདག་གི་བྱིས་པ། ང་
དང་མཉམ་དུ་ཟོ་ཞིག དེ་རིང་གནས་འདི་རུ་ང་གཅིག་པུ་བསྡད་ཡོད།
ཁོས་ཡང་བསྐྱར་ངའི་ཕྱོགས་ལ་དེ་འདྲའི་བཀའ་དྲིན་གྱི་མིག་མདངས་ཤིག་བསྐྱལ་
ཏེ། ངོ་གདོང་ལ་བདེ་སྐྱིད་ཀྱི་བཀྲག་མདངས་བཀྲ་བར་གྱུར། གསོལ་ཅོག་གི་མདུན་དུ།
ཁོས་ལག་པས་རྐུབ་སྟེགས་ཀྱི་རྒྱབ་རྟེན་ཁེན་ནས་ཡར་འགྲེང་སྟེ། ང་མར་ཙོག་པར་ཡུན་
རིང་བསྒུགས་རྗེས་ད་གཟོད་ཁོ་རང་མར་ཙོག་བྱུང་། ངས་ང་རང་གི་གྲི་དང་ཁེམ་བུ་ལག་ཏུ་
བཟུང་ལ། དེར་མཐུད་ནས— ཨ། ངས་དེ་ལྟར་གྲི་དང་ཁེམ་བུ་བཟུང་མཚམས་བཞག་སྟེ་
འགུལ་ཙམ་ཡང་མ་བྱས། མ་གཞི་སྐབས་དེར་བྱིས་པ་དེས་སྔར་ནས་མགོ་བོ་མར་སྒུར་ཏེ།
122དབྱིན་སྒོར་ཁྲི་བརྒྱ་ཤོག་མ།
ཁུ་སིམ་མེར་གསོལ་བ་འདེབས་བཞིན་ཡོད། ཕ་ཡུལ་དང་བྱིས་དུས་ཀྱི་ལྷད་མེད་ཕྱིར་དྲན་
སྣ་ཚོགས་དུས་གཅིག་ཏུ་ངའི་སེམས་ཁོང་དུ་འཕྱུར་བས། ངས་རང་དབང་མེད་པར་དབུགས་
རིང་གཏོང་བ་དང་། རང་ཉིད་སྔར་ནས་ཆོས་ལུགས་དང་ཁ་ཐག་ཇེ་རིང་དུ་ཕྱིན་ཡོད་པ་
ཚོར་ལ། ཆོས་ལུགས་ཀྱིས་མི་ཡི་སེམས་ཁམས་ལ་གནོད་པ་ཐེབས་པ་དག་གསོ་བཅོས་དང་།
དབུགས་དབྱུང་། སྐུལ་མ་དང་རྒྱབ་སྐྱོར་བཅས་གནང་ནུས་པ་དྲན་བྱུང་།
ངེད་གཉིས་ཀྱིས་མུ་མཐུད་དུ་ཟ་མ་ཟ་བའི་སྐབས་སུ། ངས་མཉམ་བཞག་དོན། ལོ་
གཞོན་ཝེ་ཁོ་ལུའོ—ཁོའི་རུས་མིང་ཡོངས་ནི་ལུའོ་པོ་ཐི•ཝེ་ཁོ་ལུའོ་ཡིས—ཁོ་རང་
གི་གསོལ་རས་ཇི་ལྟར་བཀོལ་སྤྱོད་བྱེད་དགོས་པ་ཤེས་ཡོད། ད་དུང——འོ། མདོར་བསྡུས་
ན་ངས་མཉམ་བཞག་པ་ལྟར། ཁོ་ནི་ཀུན་སྤྱོད་ཧ་ཅང་ལེགས་པའི་བྱིས་པ་ཞིག་ཡིན། ངས་
འདི་ནས་རེ་རེ་བཞིན་དཔེ་མི་འཇོག་པར་བྱ། ཁོ་ལ་ད་དུང་བབ་ཆགས་རྣམ་དག་གི་གཤིས་
ཀ་ཞིག་ལྡན་ལ། འདི་ཙམ་གྱིས་ངའི་ཡིད་དབང་འཕྲོག་པར་བྱས། ང་ཚོས་གཙོ་བོར་གླེང་
བ་ཚང་མ་ཁོ་མི་སྒེར་གྱི་དོན་དག་ཡིན། དེའི་ཕྱིར་ངས་ཁོའི་ཁ་ནང་ནས་ཁོ་རང་གི་བྱུང་
རབས་སྐོར་རྟོགས་ཐུབ་པ་ནི་དཀའ་མོ་ཞིག་མིན། ཁོས་གླེང་བསླངས་ནས། ཁོ་ནི་ལུའུ་དབྱི་
སི་ཨན་ན་ཁུལ་དུ་སྐྱེས་ནས་ནར་སོན་པ་ཞིག་ཡིན་ཟེར་དུས། ང་ཁོ་ལ་ཤིན་ཏུ་བརྩེ་བའི་
ཚོར་སྣང་ཞིག་བྱུང་། རྒྱུ་མཚན་ནི་ང་རང་དུས་སྐབས་ཤིག་ལ་ལྷོ་ཕྱོགས་ས་ཆར་འདུག་
སྡོད་བྱས་མྱོང་བས་ཡིན། ང་ལ་སྨི་ཞི་ཞི་པི་གཙང་པོའི་མཚོ་འགྲམ་ས་ཁུལ་ཡོད་ཚད་ཆ་
རྒྱུས་ཡོད་པ་དང་། ས་དེ་གར་ཧ་ཅང་དགའ་བ་ཡིན། དེས་མི་ཚད་ས་དེ་དང་བྲལ་ནས་ཅང་
འགོར་མེད་པར་ས་དེ་གར་ཡིད་ཆགས་པའི་སྤྲོ་དགའ་ད་དུང་ཉམས་མེད་པ་ཡིན། ཁོས་དེ་
གའི་
་ས་ཆའི་མིང་གླེང་མ་ཐག་ངའི་རྣ་བར་འཇེབས་ཤིང་སྙན་པར་སེམས—དེ་ཚོ་ནི་
དེ་འདྲའི་སྙན་ཞིང་འཇེབས་པས། ངས་བསམ་བཞིན་དུ་སྐད་ཆའི་ཚིག་སྣེ་དེ་རུ་ཁྲིད་ནས་
ཁོ་ལ་ས་ཆ་དེ་དག་གླེང་བར་སྟབས་བདེ་བཟོས་པ་ཡིན། པ་ཏུན་ལུའུ་ཆི་དང་། ཕུའུ་ལེ་ཁོ་
123འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མིང་། ཐང་ན་སེང་ཝེ་ཨེར། སྤྱི་ལེ་དྲུག་ཅུའི་གྲུ་ཁུགས། ཞྭ་མོ་ཀླད་གཙུག མཛོད་ཁང་གྲུ་
ཁ། ཁ་ལུའོ་ཨེར་ཏུན། གྲུ་གཟིངས་གྲུ་ཁ། ཨོ་ཨེར་ལེང་གསར་བ། སུའོ་ཕི་ཐུའོ་ལ་སི་སྲང་
ལམ། ཐང་ཆེན་ཆེན་མོ། ཡ་རབས་བྱིས་པའི་སྲང་ལམ། ཧྲིན་ཁྲ་ཨེར་སི་མགྲོན་ཁང་། ཏི་
ཝོ་ལི་ཐང་ཆེན། ཉ་ཕྱི་ལམ། ཕང་ཆ་ཐི་ལིའེ་ཨེང་མཚོ་སོགས་ཡིན། ངས་ཡང་བསྐྱར་ཧ་
ཅང་ཉན་པར་སྤྲོ་བ་ནི “ལུའོ∶ཨེ•ལི” རྟགས་ཅན་དང་། “ན་ཆི་ཙི” རྟགས་ཅན། “ཉི་
གཟའ” རྟགས་ཅན། “ཁུའེ་ཐི་མན་དམག་དཔོན” རྟགས་ཅན། “ཏུན་ཁེན·F-ཁེན་
ན” རྟགས་ཅན། ད་དུང་སྔོན་ཆད་ཆ་རྒྱུས་ཡོད་པའི་རླངས་གྲུ་འགའ་བཅས་ཡིན། ཡང་
བསྐྱར་ཕྱིར་གནས་དེ་ལ་ཐོན་པ་དང་འདྲ་བའི་དགའ་སྤྲོ་ཞིག་སྐྱེས་ནས། མིང་འདི་དག་
མདོར་བསྡུས་ཀྱིས་བཏོན་པ་ཡིན། གཤམ་ནས་ལོ་ཆུང་ཝེ་ཁོ་ལུའོ་ཡི་བྱུང་རབས་བརྗོད་
པར་བྱ་སྟེ།
དམག་འཁྲུག་གློ་བུར་དུ་ལངས་བྱུང་། ཁོ་དང་ཨ་ཕ། ད་དུང་ཡུན་རིང་ནད་བྱུང་
བའི་ཁོའི་ཨ་ནེ་ཚང་མ་པ་ཏུན་ལུའུ་ཆི་ཡི་ཉེ་འདབས་སུ་གཞི་བཅས་ནས། སྔར་ནས་ཁོ་
ཚོའི་ཁྱིམ་རྒྱུད་ལ་ལོ་ངོ་ལྔ་བཅུར་བརྒྱུད་སྤེལ་བྱས་པའི་འབྱོར་ཕྱུག་གི་ཞིང་ར་ཆེན་པོ་དེ་
རུ། ཨ་ཕ་ནི་རྒྱལ་ཕྲན་མཉམ་འབྲེལ་རིང་ལུགས་པ་ཞིག་ཡིན། ཁོ་ལ་གནོད་འཚེ་བརྒྱ་
ཕྲག་ཅིག་ཐེབས་ཀྱང་། སྔར་བཞིན་ཁོ་རང་གི་རྩ་དོན་རྒྱུན་འཁྱོངས་བྱེད་པ་ཡིན། རྗེས་
ཀྱི་ཉིན་ཞིག་གི་དགོང་མོར། གདོང་ཁེབས་གྱོན་པའི་མི་འགས་ཁོ་ཚང་གི་སྡོད་གནས་ལ་
མེ་བཏང་ནས་བསྲེགས་ཏེ། ཁྱིམ་ཚང་གང་པོ་བྲོས་བྱོལ་མི་བྱེད་ཐབས་མེད་བྱུང་། ཁོ་ཚོ་
གནས་གཅིག་ནས་བདས་ཏེ་གནས་གཞན་ཞིག་ལ་བསྐྱལ་ནས། ཁོ་ཚོའི་ཡིད་ལ་ཤར་ཚད་
ཀྱི་དབུལ་བོ་དང་། ལྟོགས་སྐོམ། མནར་གཅོད་སོགས་མྱངས། མཐར་ནད་ལྕི་ཕོག་པའི་
[1] ཨ་རིའི་ལྷོ་བྱང་གི་འཐབ་འཁྲུག་སྐབས་སུ། བྱང་ཕྱོགས་རྒྱལ་ཕྲན་མཉམ་འབྲེལ་སྲིད་གཞུང་ལ་
རྒྱབ་སྐྱོར་བྱེད་མཁན་གྱི་མི།
124དབྱིན་སྒོར་ཁྲི་བརྒྱ་ཤོག་མ།
ཨ་ནེ་ཐར་སོང་སྟེ། དབུལ་ཕོངས་དང་འཁྱག་ལྟོགས་ཀྱིས་མོ་བསད་པ་ཡིན་ལ། མོ་ནི་མི་
ལྡོམ་པོ་ཞིག་དང་འདྲ་བར། ས་སྟོང་ཞིག་ཏུ་ཤི་སོང་། ཆར་ཐིགས་ཀྱིས་མོའི་ལུས་ལ་རྡེག་
ཅིང་། འབྲུག་སྒྲ་ཡིས་མོའི་བར་སྣང་དུ་ལྡིར་སྒྲ་བསྒྲགས། ཅང་མ་འགོར་བར། དྲག་ཆས་
ཚོགས་པ་ཞིག་གིས་ཨ་ཕ་འཛིན་བཟུང་བྱས་ནས་ཁྱེར་ལ། བུ་ཚས་ལོགས་ཤིག་ནས་རེ་བ་
ནན་མོ་ཞུས་ཀྱང་། གནོད་འཚེ་ཐེབས་པའི་མི་དེ་ཁོའི་མིག་མདུན་ནས་སྐེ་བསྡམས་ནས་
བསད་སོང་བ་རེད། (བཤད་ནས་མཚམས་འདིར་སླེབས་ཚེ། བུ་ཚ་དེའི་མིག་ནང་ལ་སྐྱོ་
མདངས་ཤིག་ཤར་ནས། ཁོས་ཁེར་ལབ་སྒོས། “གལ་ཏེ་ང་དང་ལེན་མ་བྱས་ཚེ། དེ་ལའང་
མི་སྐྱོན——ང་ལ་ཐབས་བཀོད་ཡོད—ངས་ཐབས་བཀོད་ཅིག་རྙེད་སྲིད་ངེས་ཡིན” )
མི་དེ་དག་གིས་ཨ་ཕ་འདས་ཟིན་པ་ཁྱབ་བསྒྲགས་བྱས་མ་ཐག བུ་ལ་བཤད་དོན། གལ་ཏེ་
ཁོ་རང་ཆུ་ཚོད་ཉེར་བཞིའི་ནང་ས་དེ་དང་མ་བྲལ་ཚེ། ཁོ་ལ་གཞུག་སྡུག་ཡོད་ཅེས་ཟེར།
ཉིན་དེའི་མཚན་མོར། ཁོ་རང་གསང་བའི་སྒོ་ནས་གཙང་འགྲམ་ལ་སླེབས་ནས། ཞིང་ར་
ཆེན་པོ་ཞིག་གི་གྲུ་ཁའི་ཉེ་འགྲམ་དུ་སྐུང་ནས་བསྡད་པ་ཡིན། ཅུང་ཙམ་འགོར་རྗེས། “ཏུན་
ཁེན·ཁེན་ན” རྟགས་ཅན་གྲུ་ཁ་དེར་བསྡད་བྱུང་ལ། ཁོ་ཆུར་རྐྱལ་ནས་ཕར་སོང་སྟེ། གྲུ་
གཟིངས་མཇུག་མར་བཏགས་པའི་གཡོར་གྲུ་ཞིག་གི་ནང་ཡིབ་ནས་བསྡད། སྐྱ་རེངས་མ་
བཀྱགས་སྔོན་དུ། གཡོར་གྲུ་དེ་དྲུད་ནས་མཛོད་ཁང་གྲུ་ཁ་རུ་ཐོན་ཏེ། ཁོ་རང་ཆུ་ངོགས་
ལས་ཡར་བུད་པ་ཡིན། ཁོ་ས་དེ་ནས་རྐང་ཐང་ལ་དབྱིན་ལི་གསུམ་གྱི་ལམ་དུ་སོང་ནས།
ཞིན་ཨོར་ལེང་བྱིས་པ་ཡ་རབས་སྲང་ལམ་གྱི་ཨ་ཁུ་ཞིག་གི་ཁྱིམ་དུ་སླེབས་པ་ཡིན། འདི་
ནས་ད་གཟོད་ཁོའི་སྡུག་བསྔལ་རྣམས་གནས་སྐབས་མེད་པར་གྱུར་པ་ཡིན། ཁོའི་ཨ་ཁུ་
ནི་རྒྱལ་ཕྲན་མཉམ་འབྲེལ་རིང་ལུགས་པ་ཞིག་ཀྱང་ཡིན། ཅང་མ་འགོར་བར། ཨ་ཁུས་ལྷོ་
ཕྱོགས་དང་ཁ་གྱེས་འོས་པར་སྙམ། དེ་ནས་ཁོ་དང་ལོ་ཆུང་ཝེ་ཁོ་ལུའོ་གཉིས་གསང་བའི་སྒོ་
ནས་ས་དེ་དང་ཁ་བྲལ་ཏེ། གཡོར་གྲུ་ཞིག་ལ་བསྡད་ནས། མ་འགྱངས་པར་ཉིག་ཡོ་རུ་འབྱོར་
125འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བྱུང་། ཁོ་ཚོ་ཨ་སི་ཐི་མགྲོན་ཁང་ནང་བསྡད་ཅིང་། དུས་ཡུན་ངེས་ཅན་ཞིག་གི་ནང་།
ཝེ་ཁོ་ལུའོ་ཡིས་འཚོ་བ་ཧ་ཅང་སྐྱིད་པོ་ཞིག་རོལ་བ་ཡིན། ཁོ་རང་པེ་ལོ་ཧུའེ་རྒྱ་སྲང་ཆེན་
མོ་ནས་ཕར་ཚུར་འགྲོ་འོང་བྱས་ཏེ། མཚར་སྡུག་ཡིད་དབང་འཕྲོག་པའི་བྱང་ཕྱོགས་ཀྱི་
རྣམ་པར་ལྟ་གཟིགས་བྱས། འོན་ཀྱང་མཐའ་མཇུག་ཡང་བསྐྱར་ཁ་ཕྱོགས་ལ་འགྱུར་ལྡོག་
ཅིག་བྱུང—དེ་ནི་དེ་ལས་བཟང་བའི་འགྱུར་ལྡོག་ཅིག་གཏན་ནས་མ་ཡིན་པ་རེད། དང་
ཐོག་ཨ་ཁུར་སྤྲོ་སྣང་ཆེན་པོ་ལྡན་ནའང་། ད་ལྟ་ཁོ་རང་ལ་སུན་སྣང་དང་སྐྱོ་སྡུག་སྐྱེ་མགོ་
བརྩམས་བྱུང་། དེས་མི་ཚད་ཁོའི་སེམས་ཁམས་ཉམས་ནས་གཤིས་སྤྱོད་རྩུབ་པོར་གྱུར།
ཁོས་ནམ་རྒྱུན་རང་ཉིད་ཀྱི་སྒོར་མོ་གཏོང་ཚད་མང་ཞིང་ཐོན་ཚད་ཉུང་བར་འཁང་ར་བྱེད་
བཞིན་ཡོད— “སྒོར་མོ་ལྷག་མས་མི་གཅིག་གི་འཚོ་བའང་རྒྱུན་སྲིང་བྱ་མི་ནུས་ན། མི་
གཉིས་ནི་བཤད་མ་དགོས་པ་ཞིག་རེད།” དེའི་རྗེས། ཉིན་ཞིག་གི་ནངས་སྔ་མོར། ཁོ་རང་
གར་སོང་ཆ་མེད་དུ་གྱུར——ཁོ་རང་ནངས་ཇ་འཐུང་དུ་མ་ཐོན་པ་ཡིན། བྱིས་པ་རྩིས་
རྒྱག་སར་སོང་ནས་རྩད་གཅོད་བྱས་པར། གནས་དེའི་མི་རྣམས་ཀྱིས་ཁོ་ལ། ཨ་ཁུས་སྔ་
ཉིན་ནས་རྩིས་བརྒྱབ་སྟེ་བུད་སོང་ཟེར། མགྲོན་ཁང་ནང་མིས་ཚོད་དཔག་བྱས་པ་ལྟར་ན་
ཁོ་ནི་པོ་ཧྲི་ཏུན་ལ་སོང་བ་འདྲ་མོད། འོན་ཀྱང་ཁ་ཚོན་གཅོད་མི་ནུས་པ་རེད།
བྱིས་པ་གཅིག་པུར་གྱུར་ཏེ། ཆགས་ས་རྟེན་ས་མེད་པར་ཁོས་ཅི་ཞིག་བྱ་དགོས་པ་མ་
ཤེས་པ་ཡིན། འོན་ཀྱང་མཇུག་མཐར་ཐག་བཅད་དེ། ཁོས་ཐབས་བརྒྱ་ཇུས་སྟོང་གིས་རྗེས་
བསྙེགས་ནས་ཁོ་རང་གི་ཨ་ཁུ་རྙེད་ཐབས་བྱ་རྒྱུ་བྱས། ཁོ་རང་རླངས་གྲུ་གྲུ་ཁ་རུ་སླེབས་ཚེ།
ད་གཟོད་ཨམ་ཕྲག་ནང་གི་སྒོར་མོ་དེ་ཙམ་གྱིས་པོ་ཧྲི་ཏུན་ལ་འགྲོ་བར་མི་འདང་བ་ཤེས།
འོན་ཀྱང་ལོན་ཏོན་གསར་བར་སོང་ན་འདང་བ་རེད། དེ་ནས་ཁོ་གྲུར་བསྡད་ནས་གྲུ་ཁ་
དེར་སོང་ལ། ཡོད་ཚད་ལས་དབང་ལ་བཅོལ་ནས། ལྷག་མའི་ལམ་ལ་སོང་ཚར་ཐབས་བྱེད་
པའི་སེམས་ཐག་བཅད། ད་ལྟ་ཁོ་རང་ལོན་ཏོན་གསར་བའི་སྲང་ལམ་དུ་ཉུལ་ནས་ཉིན་
126དབྱིན་སྒོར་ཁྲི་བརྒྱ་ཤོག་མ།
ཞག་གསུམ་འགོར་ཟིན་པ་རེད། གང་སར་དགེ་སྒྲུབ་མི་རེ་བཙལ་ནས་ཁོ་ལ་ཟས་རིགས་
ཤིག་སྦྱིན་པར་སློང་མོ་བྱས་ལ། ཁོ་རང་ཉལ་ནས་གཉིད་ས་ཞིག་བཙལ་བ་ཡིན། འོན་ཀྱང་།
ཁོས་མཐའ་མཇུག་ཡོད་ཚད་བློས་བཏང་སྟེ། སྤོབས་པ་དང་རེ་བ་ཚང་མ་མི་སྣང་བར་བཏང་།
གལ་ཏེ་ཁོ་རང་དམག་ནང་ཞུགས་སུ་འཇུག་ནུས་ཚེ། ཁོ་རང་གིས་བཀའ་དྲིན་སྙིང་ནས་
ཞུ་བའི་དོན་ནི་འདི་ལས་གཞན་མེད་པ་རེད། གལ་ཏེ་ཁོ་རང་བསྡད་ནས་དམག་མི་ཞིག་ཏུ་
འགྱུར་མ་ནུས་ཚེ། ཁོ་རང་རྔ་རྡུང་མཁན་ཆུང་ཆུང་ཞིག་བྱས་ན་ཆོག་གམ། ཨེ། དེ་ལྟར་བྱས་
ན། ཁོས་བྱ་བར་ཧུར་བརྩོན་བྱས་ནས་ཚང་མའི་ཡིད་མགུ་བར་བྱེད་པ་མ་ཟད། བཀའ་དྲིན་
ཞུ་ངེས།
དེའི་ཕྱིར། འདི་ནི་ལོ་ཆུང་ཝེ་ཁོ་ལུའོ་ཡི་མྱོང་བརྒྱུད་ཡིན། དེའི་ནང་གི་ཞིབ་ཆ་སྐོར་ཞིག་
བསྡུས་པ་ལས། གཞན་ཚང་མ་ནི་ཁོས་ང་ལ་བཤད་པ་ནང་བཞིན་ཡིན། ངས་སྨྲ་བར་བྱ་སྟེ།
“བདག་གི་བྱིས་པ། ད་ལྟ་ཁྱོད་ཀྱི་གམ་དུ་གྲོགས་པོ་མང་པོ་ཞིག་ཡོད་པ་རེད།——ད་
ནས་ཁྱོད་ཀྱིས་དེའི་དོན་སེམས་སྡུག་དགོས་པ་མ་རེད།” ཁོའི་མིག་ཟུང་ལ་དེ་འདྲའི་འོད་
འཁྱུག་པར་ལྟོས་དང་། ངས་ཡུའེ་ཧན“ལེ་པའོ་ཨུན་ཚུར་བོས་པ་ཡིན—ཁོ་ནི་ཧ་ཐི་ཧྥུ་ཏི་
ཡི་མི་ཡིན་ལ། ད་ལྟ་སྔར་བཞིན་ཧ་ཐི་ཧྥུ་ཏི་རུ་བསྡད་ཡོད། ཁྱེད་ཀྱིས་ཁོ་རང་ངོ་ཤེས་ཀྱང་
སྲིད—དེ་ནས་ངས་ན་རེ། “ལེ་པའོ་ཨུན། བྱིས་པ་འདི་དམག་དཔུང་རོལ་མོ་རུ་ཁག་
གི་རུ་མི་རྣམས་དང་མཉམ་དུ་སྡོད་པར་བཀོད་སྒྲིག་བྱོས་དང་། ངས་ཁོ་རང་ལེན་འདོད་པ་
ཡིན། ཁོ་རང་ལོ་ཆུང་རྔ་རྡུང་མཁན་ཞིག་བྱ། ཁོ་ལ་བདག་སྐྱོང་མང་ཙམ་གནང་རྒྱུ་ནི་ངས་
ཁྱོད་ལ་རེ་བ་ཞུས་པ་ཡིན། ངེས་པར་དུ་ཁོ་ལ་ལྟ་སྐྱོང་ལེགས་པོ་བྱ་དགོས།"
ཡང་ཅིག་བཤད་ན། བཙན་རྫོང་སི་ལིན་ང་དང་ལོ་ཆུང་རྔ་རྡུང་མཁན་དེ་གཉིས་བར་
གྱི་འབྲེལ་འདྲེས་ད་ནས་མཇུག་རྫོགས་འོས་པ་རེད། འོན་ཀྱང་། ངས་སྔར་བཞིན་སྙིང་རྗེ་
འོས་པའི་ཁེར་རྐྱང་གི་ལོ་ཆུང་འདིའི་གནས་ཚུལ་ལ་ཧ་ཅང་སེམས་ཁུར་བྱས་པ་ཡིན། ངས་
127འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མུ་མཐུད་དུ་ལྟ་ཞིབ་གཟབ་ནན་བྱས་ནས། ཁོ་རང་གིས་ས་ལྡིང་གནམ་ལྡིང་དང་། གདོང་
ཡོངས་འཛུམ་གྱིས་ཁེངས་པར་རྩོམ་པ་དེ་མཐོང་འདོད་ཀྱི་རེ་བ་བྱས་པ་ཡིན། འོན་ཀྱང་
གནས་ཚུལ་དངོས་དེ་འདྲ་ཞིག་མ་ཡིན་ཏེ། ཉི་མ་རེ་རེ་བཞིན་ཕར་འདས་ནའང་། ཁོ་ལ་
འགྱུར་ལྡོག་སྤུ་ཙམ་ཡང་མེད་པ་རེད། ཁོས་མི་སུ་ལའང་འགྲོ་འོང་མི་བྱེད་ཅིང་། ཁོ་ནི་ནམ་
རྒྱུན་དྲན་ཤེས་མི་གསལ་བ་དང་། ནམ་རྒྱུན་དེ་འདྲའི་སེམས་ཁྲལ་ལྕི་མོ་ཞིག་གིས་གདོང་
ལ་ནམ་རྒྱུན་དེ་འདྲའི་སྐྱོ་ངལ་གྱི་རྣམ་པ་ཞིག་མངོན་འདུག ཉིན་ཞིག་གི་ཞོགས་པར། ལེ་
པའོ་ཨུན་གྱིས་མི་མང་དང་བྱོལ་ཏེ། ང་གཅིག་པུར་ཁ་བརྡ་བྱ་བའི་རེ་བ་བཏོན་བྱུང་། ཁོས་
བཤད་རྒྱུར།
“ངའི་རེ་བ་ཡིན་ན་ཁྱོད་ཀྱིས་འཛེམ་དོགས་མ་བྱེད་དམག་དཔོན། གནས་ཚུལ་
དངོས་ནི། རོལ་མོ་རུ་ཁག་གི་རུ་མིས་སྔར་ནས་བཟོད་བླགས་མ་ནུས་པར་བལྟས་ནས་ཡོང་
ན་མི་ཞིག་ཕྱིར་ཡོང་སྟེ་སྐད་ཆ་འགའ་མི་བཤད་ཐབས་མེད་བྱུང་།”
“ཅི་རེད། ལན་ཆགས་ཤིག་བྱུང་བ་ཡིན་ནམ།”
“ཝེ་ཁོ་ལུའོ་ཟེར་བའི་བྱིས་པ་དེ་རེད། དམག་དཔོན། རོལ་མོ་རུ་ཁག་གི་རུ་མི་རྣམས
ཞེ་གཏིང་ནས་ཁོ་ལ་སྡང་འདུག ཁྱེད་ཀྱིས་ཁོ་ཚོ་ཁོ་ལ་ཅི་ཙམ་སྡང་བའི་ཚད་དེ་འདང་
དཔོག་དཀའ་བ་ཞིག་ཡིན།”
“དེས་ན། ཁྱོད་ཀྱིས་མུ་མཐུད་དུ་ཤོད་དང་། མུ་མཐུད་དུ་མར་ཤོད། ཁོས་ཅི་ཞིག་བྱས་
སོང་ངམ།”
“ཁོས་ནམ་ཡིན་ཡང་གསོལ་བ་འདེབས་པ་རེད། དམག་དཔོན།”
“གསོལ་བ་འདེབས།”
“དེ་མིན་ནམ། དམག་དཔོན། རོལ་མོ་རུ་ཁག་གི་རུ་མི་རྣམས་ནི། བྱིས་པ་དེའི་
གསོལ་འདེབས་ཀྱིས་བདེ་བར་མི་འཇོག་པ་རེད། ཞོགས་པར་ཁོའི་ལས་ཀ་ཐོག་མ་ནི་
128དབྱིན་སྒོར་ཁྲི་བརྒྱ་ཤོག་མ།
གསོལ་བ་འདེབས་རྒྱུ་དེ་རེད། ཉིན་གུང་། ཁོས་ཡང་གསོལ་བ་འདེབས། དགོང་མོའི་ཐད་
ལ——ཧེ། ཉིན་རེའི་དགོང་མོར། ཁོས་རྩ་བ་ནས་ཚང་མར་ཕར་རྒོལ་བྱས་ཏེ། གདོན་
གྱིས་བརླམས་པ་ལྟར་བྱེད། གཉིད་དམ། དཀོན་མཆོག་གིས་གཟིགས། ཁོ་ཚོ་གཉིད་ཁུག་
ཐབས་བྲལ་བ་རེད། གཏམ་དཔེ་རུ་བརྗོད་པ་ལྟར་ཏེ། མཆོག་དམན་གང་ཡིན་ཡང་། ང་
རང་གཅིག་པུར་ཉོན་ཟེར་བ་དེ་ཡིན། ཡང་ཅིག་བཤད་ན། ཁོས་ཁོ་རང་གི་གསོལ་འདེབས་
འཕྲུལ་ཆས་དེའི་གློག་སྒོ་ཕྱེས་མ་ཐག ཁྱོད་ཀྱིས་ད་ནི་ཁོ་རང་ལ་མཚམས་འཇོག་པར་
འཇུག་ཐབས་མེད་པ་རེད། ཁོས་རོལ་མོ་རུ་ཁག་གི་བཀོད་འདོམས་པའི་ཐོག་ནས་མགོ་
བརྩམས་ཏེ། ཁོའི་ཆེད་དུ་གསོལ་བ་འདེབས་པར་བྱེད། དེར་མཐུད་ནས་ཁོས་དུང་གཏོང་
མཁན་ཆེ་ཤོས་བདམས་ཏེ། ཁོའི་ཆེད་དུ་གསོལ་འདེབས་བྱས། དེར་མཐུད་ནས་རྔ་ཆེན་
རྡུང་མཁན། ཁོ་ཡང་ནང་དུ་བསྡུས་ཏེ་ཁྱེར་སོང་། དེ་ལྟར་གཅིག་རེ་གཅིག་རེ་བྱས་ནས་
རོལ་མོ་རུ་ཁག་ཡོངས་རེས་མོས་ཀྱིས་མི་རེའི་ཆེད་དུ་འཇོན་ཐང་ཐེངས་རེ་ངོམ་ལ། དེ་
འདྲའི་ནན་ཏན་གྱི་ཚུགས་ཀར་བལྟས་ན། ཁྱོད་ཀྱིས་ག་ནས་ཚོད་དཔག་བྱ་ནུས་སྲིད་དེ།
འདི་ནི་ཁོས་རང་ཉིད་འཇིག་རྟེན་འདིར་མང་པོ་ཞིག་གསོན་མི་ནུས་པར་བསམ་པའི་རྐྱེན་
གྱིས་གལ་ཏེ་ཞོར་དུ་དམག་གི་རོལ་མོ་རུ་ཁག་ཅིག་ཁྱེར་ནས་མ་སོང་ཚེ། ཁོ་རང་དག་ཞིང་
དུ་སླེབས་རྗེས་སེམས་མི་སྤྲོ་བར་རློམ་ནས། དེའི་ཕྱིར་ཁོ་རང་གི་ཆེད་དུ་མི་དེ་དག་བདམས་
པ་ཡིན། དེ་ལྟར་ད་གཟོད་ཁོ་ཚོས་གནས་ཡུལ་དེའི་ཁྱད་ཆོས་དང་མཐུན་པའི་རྒྱལ་གླུ་
དཀྲོལ་རྡུང་ལ་ཁག་ཐེག་བྱ་ཆོག་པ་རེད། ཡང་ཅིག་བཤད་ན། དམག་དཔོན། ཁོའི་ཕྱོགས་
སུ་ལྷམ་གཡུགས་ཀྱང་ཅི་ཡང་མི་ཕན། ཁང་བ་དེ་མུན་ནག་ཅིག་རེད། ད་དུང་། ཇི་ལྟར་
བཤད་ཀྱང་། ཁོས་རྒྱུན་ལྡན་ལྟར་གསོལ་བ་འདེབས་པ་ཞིག་མ་རེད། ཟངས་ཀྱི་རྔ་ཆེན་པོ་
དེའི་ལྟག་རྒྱབ་ཏུ་ཀུམ་ཙོག་བྱས་འདུག དེ་ལྟར། ཚང་མས་ལྷམ་ནི་ཆར་བབས་པ་བཞིན་
ཕར་གཡུགས་ནའང་། ཁོས་དེ་ལ་དོ་སྣང་སྤུ་ཙམ་ཡང་མི་བྱེད—དེ་ནི་ཚང་མས་ཁོ་ལ་
129འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བསྟོད་པའི་ཐལ་མོ་རྡེབ་པ་དང་གཉིས་སུ་མ་མཆིས། ཁོས་སྔར་བཞིན་འདར་ཤུམ་གྱི་སྐད་
གདངས་སྤྱད་ནས་གསོལ་བ་འདེབས་པ་ཡིན། ཁོ་ཚོས་སྐད་ཆེན་པོས་ཀུ་བཏབ་སྟེ། ‘ཝ་
ཡེ། ཁྱི་ཁ་ཟུམས།’ ‘ང་ཚོ་རེ་ཞིག་ལྷིང་འཇགས་ཡོང་བར་གྱིས།’ ‘ཁོ་རང་མེ་མདས་
གསོད་དགོས།’ ‘ཝ་ཡེ། མར་སོངས་ཤིག’ སོགས་དེ་དང་དེ་འདྲའི་དམོད་མོ་བཏང་བ་
རེད། འོན་ཀྱང་། དེ་ལ་ཕན་ཐོགས་ཅི་ཡོད་དམ། དེས་ཁོ་རང་གི་དགའ་སྣང་ལ་སྤུ་ཙམ་
ཡང་གནོད་མི་ནུས་པ་རེད། དེ་ལ་ཁོས་དོ་སྣང་ཙམ་ཡང་མི་བྱེད” ཅེས་ཁོ་ཅུང་ཙམ་བསྡད་
རྗེས། ཡང་མུ་མཐུད་དུ་བཤད་རྒྱུར། “འོན་ཀྱང་མཚམས་ལན་རེར་ཁོ་ནི་སྙིང་རྗེ་བོའི་གླེན་
ཕྲུག་ཅིག་རེད། ཁོ་རང་སྔ་མོ་ཡར་ལངས་རྗེས་ལྷམ་མང་པོ་དེ་ཕྱིར་སྤོར་ནས། ཆ་རེ་ཆ་རེ་
བྱས་ནས། མི་རེའི་ལྷམ་ཆ་རེ་སྔར་གནས་སུ་འཇོག་པར་བྱེད། ལྷམ་དེ་དག་ཁོའི་ཕྱོགས་ལ་
གཡུགས་པ་གྲངས་མེད་ཕྱིར། ཁོ་ནི་སྔར་ནས་རུ་ཁག་ཡོངས་ཀྱི་ལྷམ་གཅིག་རེ་ལའང་ཆ་
རྒྱུས་ཡོད་པ་རེད།—མིག་བཙུམ་དགོས་ཀྱང་དེ་ཚོ་རེ་རེ་བཞིན་འབྱེད་ཤེས་པ་རེད།”
ཁོ་ཡང་བསྐྱར་ཅུང་ཙམ་བསྡད་ལ། ངས་ཁོ་ལ་བར་ཆད་མ་བྱས་པར་བཟོད་བསྲན་
བྱས་པ་ཡིན།
“འོན་ཀྱང་། ཆེས་བཟོད་སྒོམ་དཀའ་བ་ནི། ཁོས་གསོལ་འདེབས་སྨོན་ལམ་རྒྱག་
ཐེངས་རེར—གལ་ཏེ་ཁོའི་སྨོན་ལམ་དེ་བརྒྱབ་ཚར་བའི་ཉིན་ཞིག་ཡོད་པའི་དབང་
དུ་བཏང་ན—ཁོས་ཨག་སྐད་འཛེར་བོ་དེས། གླུ་དབྱངས་ལེན་མགོ་རྩོམ་པ་ཡིན། ཨ།
ཁྱེད་ཀྱིས་ནམ་ཡང་མཁྱེན་ངེས། ཁོས་སྐད་ཆ་བཤད་པའི་སྐབས་སུ། དེའི་སྐད་གདངས་
ནི་ཅི་འདྲའི་སྙན་ཞིང་འཇེབས་པ་ཞིག་རེད། ཁྱེད་ཀྱིས་ནམ་ཡང་མཁྱེན་ངེས། ཁོའི་སྐད་
གདངས་དེས་ཁྱི་བཙན་པོ་ཞིག་གི་ཡིད་དབང་བཀུགས་ནས་སྒོ་ཐེམ་ལས་མར་བབས་ཏེ་
ཁོའི་ལག་པར་ལྡག་ཀྱང་སྲིད། ཧེ། གལ་ཏེ་ཁྱེད་ནི་ངས་བཤད་པར་རློམ་ཚེ། དམག་དཔོན།
དེའི་ཤུགས་རྐྱེན་ནི་ཁོས་གླུ་དབྱངས་བླངས་པའི་ཤུགས་རྐྱེན་ལས་ལྡབ་འགྱུར་གྱིས་ཞན་
130དབྱིན་སྒོར་ཁྲི་བརྒྱ་ཤོག་མ།
སྲིད་པ་ཡིན། གླིང་བུ་བུས་ཚེ་རྣ་ལ་ཚེར་མ་ཟུག་པ་བཞིན། བྱིས་པ་དེའི་གླུ་སྐད་ལས་ཀྱང་
མི་སྙན་པ་ཡིན། ཨ་ལ། ཁོས་མུན་ནག་ཁྲོད། ཆུ་བོའི་བཞུར་རྒྱུན་ལྟར་བླངས་པའི་འཇམ་
མཉེན་སྙན་འཇེབས་ཀྱི་གླུ་དབྱངས་ཀྱིས་ཁྱོད་ལ་རང་ཉིད་སྔར་ནས་བདེ་བ་ཅན་དུ་སླེབས་
ཟིན་པའི་དྲན་ཚོར་ཞིག་སྟེར་སྲིད་པ་ཡིན།”
“དེས་ན། དེ་ལྟར མིས་བཟོད་བླགས་བྲལ་བ' ཞིག་ཇི་ལྟར་ཡིན་ནམ།”
“ཨ་ལ། སྐྱོན་ཆ་དེའི་ནང་ན་གནས་ཡོད་པ་རེད། དམག་དཔོན། ཁྱོད་ཀྱིས་ཁོས་འདི་
ལྟར་ལེན་པ་ཐོས་ཐུབ་སྟེ།
ང་དང་འདྲ་བའི ——དབུལ་ཕོངས། སྡུག་བསྔལ། དེས་མི་ཚད་མིག་ཀྱང་ཞར་བ་ཡིན།
ཁྱོད་ཀྱིས་ཁོས་དེ་ལྟར་ལེན་པ་ཐོས་མ་ཐག་ཏུ། ཁྱོད་ཀྱི་ལུས་ཡོངས་མཉེན་
པོར་མི་འགྱུར་ག་ལ་སྲིད། མིག་ནང་མཆི་མས་ཁེངས་པ་རེད། ང་ཚོས་ཁོས་ལེན་བཞིན་
པ་དེ་དག་ཅི་ཡིན་ལ་དོ་སྣང་མི་བྱེད། གང་ལྟར་གླུ་སྐད་དེ་ཡུན་རིང་ཁྱོད་ཀྱི་སྙིང་ཁོང་དུ་
བབས་ནས——ཁྱོད་ཀྱི་ཡིད་དབང་ལ་དམ་པོར་འཁྱུད་དེ—ཐེངས་རེ་རེར་ཁྱོད་རང་
འགུགས་སྲིད་པ་ཡིན། ཁྱོད་ཀྱིས་ཁོས་འདི་ལྟར་ལེན་པར་ཉོན་དང་།
ཉེས་པ་ཡོད་ཅིང་། སྐྱོ་སྡུག་གི་བྱིས་པ། ཁྱོད་རང་བློ་ཕམ་ཡིད་ཆད་སྐྱེས་པར་ལྟོས་དང་། ད་ནི་སང་
ཉིན་བར་དུ་འགོར་འགྱངས་མ་བྱེད་རོགས། ཁྱོད་རང་དེ་རིང་ཉིད་དུ་སྐྱབས་སུ་འགྲོ་བར་ཁ་ཏ་བྱེད།
སྙིང་རྗེ་དེའི་གོ་སྐབས་མ་ཤོར་དང་།
དེ་ནི་གནམ་གྱིས་བསྩལ་པ་རེད་ཨང
སོགས་དེ་དང་དེ་འདྲའི་གླུ་ཚིག་ཡོད། དེ་ཚོས་མི་ཞིག་ལ་འདི་འདྲའི་ཚོར་སྣང་སྦྱིན་
ནུས་ཏེ། རང་ཉིད་ནི་འཇིག་རྟེན་སྟེང་ཆེས་དམུ་རྒོད་དང་ཆེས་བརྩེ་བ་མི་བདོག་པའི་མི་
ངན་དེ་ཡིན། ཁོས་ཁོ་ཚོའི་ཆེད་དུ་གླུ་དབྱངས་དེ་དག་ལེན་ཐེངས་རེར། ཁོའི་ཕ་ཡུལ་དང་།
ཨ་མ། བྱིས་དུས། འདས་དོན། ཕྱིར་དྲན་དེ་དག་དང་། ཁོའི་ཡལ་ཟིན་པའི་ཤུལ་རྙིང་དེ་དག
131འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཤི་ཟིན་པའི་གྲོགས་པོ་རྙིང་བ་དེ་དག་གི་སྐོར། དེ་ལྟར་བྱས་ཚེ་ཁྱོད་ཀྱི་ཚེ་གང་བོར་དགའ་
མྱོང་བ་ལ། འོན་ཀྱང་སྣང་མེད་དུ་ཡལ་ཟིན་པ་དེ་དག རེ་རེ་བཞིན་ཁྱོད་ཀྱི་མིག་མདུན་དུ་
སླར་ཡང་ཤར་ཡོང་སྲིད་དེ—དེ་ངོ་མ་རྣ་ལ་སྙན་ཞིང་། དངོས་གནས་ཁྱད་འཕགས་ཐ་
མལ་ལས་གྲོལ་བ་ལྟ་བུར་བརྗོད་ཆོག དམག་དཔོན——འོན་ཀྱང་། གནམ་རྒན་མ། དེར་
ཉན་ཚེ་མིའི་སེམས་ཞུ་བར་གཏོང་སྲིད་པ་རེད། རོལ་མོ་རུ་ཁག་ནང་གི་མི——ཨ་ལ། ཁོ་
ཚོ་ཚང་མ་ངུས་བྱུང་བ་རེད——ཁོ་ཚོའི་ཁྲོད་ཀྱི་མི་རེ་རེས་མིག་ཆུ་འདོན་ཞིང་འབྱིད་
པར་བྱེད་པ་མ་ཟད། རང་ཉིད་ཀྱི་ཆེད་དུ་གཡོལ་འགེབས་ཙམ་ཡང་མི་བྱེད་པ་རེད། ཐོག་
མར་ཁྱོད་ཀྱིས་མཐོང་དགོས་པ་ནི། བྱིས་པ་དེ་ལ་ལྷམ་གྱིས་ཉོག་པའི་མི་དེ་དག་ཡིན་ཏེ།
སྐབས་དེར་གློ་བུར་མལ་ཁྲི་ལས་མར་བབས་ནས་མུན་ནག་གི་ནང་ཁོ་ལ་འཁྱུད་པར་བྱས།
དེ་མིན་ནམ། ཁོ་ཚོས་དེ་ལྟར—ཁོ་ལ་འོ་བྱས་ནས་གདོང་ཡོངས་ཁ་ཆུས་བརླན་པར་བྱས་
ལ། ཚང་མས་ཁོ་ལ་སྙིང་ཉེ་བའི་མིང་ཞིག་བོས་ནས། ཁོས་ཁོ་ཚོ་ལ་གུ་ཡངས་གཏོང་བའི་
རེ་བ་ཞུས། དུས་འདི་འདྲའི་སྐབས་སུ། གལ་ཏེ་མི་སྐོར་ཞིག་ཐོན་ཏེ་བྱིས་པ་དེའི་སྐྲ་ཉག་
གཅིག་ལ་གནོད་པ་བཏང་ཚེ། དེ་ནི་དམག་དཔུང་ཚོགས་པ་ཧྲིལ་བོ་ཞིག་ཡིན་ནའང་། ཁོ་
ཚོས་དེ་དག་དང་ཁྱོད་ཤི་ང་གསོན་གྱི་འཐབ་མོ་ཞིག་བགྱི་ངེས་རེད།”
ཁོས་ཡང་བསྐྱར་མཚམས་བཞག་སོང་།
“སྐད་ཆ་འདི་དག་ཙམ་ཡིན་ནམ” ཞེས་ངས་དྲིས་པ་ཡིན།
“ཡིན་ལགས། དམག་དཔོན།”
“མ་གཞི་དོན་དེ་འདྲ་ཞིག་ཡིན་ས་རེད། ཨ་ལ། དེས་ན་ཁོ་ཚོས་འཁང་ར་བྱེད་དོན་
ཅི་ཡིན་ནམ། ངས་ཁོ་ཚོ་ལ་དོན་ཅི་ཞིག་བསྒྲུབ་དགོས་པ་རེད།”
“ཅི་ཞིག་བསྒྲུབ་དགོས་སམ། ངས་ཁྱེད་ལ་ཞུ། དམག་དཔོན། ཁོ་ཚོར་མཁོ་བ་ནི་ཁྱེད་
ཀྱིས་ཁོས་གླུ་དབྱངས་ལེན་པ་འགོག་རྒྱུ་དེ་ཡིན།”
132དབྱིན་སྒོར་ཁྲི་བརྒྱ་ཤོག་མ།
“དེ་ཡ་མཚན་ཞིག་རེད། ཁྱོད་ཀྱིས་ཁོས་བླངས་པའི་གླུ་དབྱངས་ཤིན་ཏུ་སྙན་པར་སྨྲ་
བ་མིན་ནམ། "
“ལོས་ཡིན། གླུ་དབྱངས་བླངས་པ་ཤིན་ཏུ་སྙན་པ་རེད། འོན་ཀྱང་ང་ཚོ་འཇིག་རྟེན་
མི་ཡུལ་གྱི་མིས་བཟོད་མི་ནུས་པ་ཡིན། དེས་མི་ཞིག་ལ་དེ་ལྟར་ཟུག་གཟེར་བསླངས་ནས།
མི་ཞིག་གི་ནང་སེམས་དམར་རྗེན་དུ་ཕྱིར་མངོན་དུ་འཇུག་ནུས་པ་རེད། དེས་མི་ཞིག་གི
བརྩེ་སེམས་དར་སྐུད་སོ་སོར་གསེད་ནས་མི་ཞིག་ལ་རང་ཉིད་ནི་ཉེས་ཅན་དང་། གདུག་
རྩུབ་ཅན་ཞིག་ཡིན་པར་དྲན་ཏེ། དམྱལ་བ་ལས་གཞན་ས་ཆ་གང་ཞིག་ཏུའང་སྡོད་པར་མི་
འོས་པར་དྲན་དུ་འཇུག་ངེས། དེས་མི་ཞིག་ནམ་ཡང་འགྱོད་གདུང་གི་རྣམ་པར་ལུས་ཏེ།
ཁོའི་སེམས་ལ་དོན་བཟང་གཅིག་ཀྱང་མེད་པར་སྣང་ལ།
འཚོ་བའི་ཁྲོད་ཁོ་ལ་བདེ་སྣང་
སྟེར་བའི་ས་ཆ་གཅིག་ཀྱང་མེད་པ་རེད། ཡང་གཅིག་བཤད་ན་ངུ་སྐད་དེ་ནི། ཁྱེད་ཀྱིས་
ཤེས་གསལ་ལྟར—ཉིན་རེའི་ཞོགས་པར། ཁོ་ཚོ་ཚང་མས་ཕན་ཚུན་ལ་དྲང་ཐད་དུ་
མིག་གིས་ལྟ་བར་འཚེར་སྣང་སྐྱེ་བ་རེད།”
“ཨུན། འདི་ནི་དོན་ཡ་མཚན་ཞིག་རེད་ཡ། ཡང་ཧ་ཅང་དཀོན་པའི་ཞུ་གཏུག་ཅིག་
ཀྱང་རེད། དེས་ན། ཁོ་ཚོར་དངོས་གནས་གླུ་དབྱངས་ལེན་པ་འགོག་དགོས་པ་ཡིན་ནམ།”
“རེད་ཡ། དམག་དཔོན། ཁོ་ཚོའི་ནང་དོན་དེ་ཡིན། ཁོ་ཚོས་ཀྱང་རེ་བ་མང་དྲགས་
པར་མི་འདོད་པ་ཡིན། ཁོ་ཚོས་ཧ་ཅང་ཁ་ཚ་དགོས་གཏུག་གི་སྒོ་ནས་དེ་ལྟར་གསོལ་བ་
འདེབས་པ་མྱུར་དུ་མཚམས་འཇོག་པའམ། ཉུང་མཐར་ཡང་གསོལ་ཚིག་ཉུང་བསྡུ་ཙམ་
བྱེད་པའི་རེ་བ་བྱེད། འོན་ཀྱང་ཆེས་གཙོ་བོ་ནི་ཁོས་གླུ་དབྱངས་ལེན་པ་འགོག་དགོས་པ་དེ་
རེད། ཁོ་ཚོས་སེམས་ལ། ཡང་བསྐྱར་གླུ་དབྱངས་མི་ལེན་པར་ཁོ་ལ་ཁ་སུམ་དུ་འཇུག་ནུས་
ཚེ། གསོལ་འདེབས་དེ་ཁོ་ཚོས་ད་དུང་བཟོད་བླགས་བྱ་ཐུབ་པར་སྙམ། གསོལ་འདེབས་
ཀྱིས་ཀྱང་ཁོ་ཚོར་གཙེས་ནས་དེ་ལྟར་སེམས་མི་སྐྱིད་པར་བཟོས་ཡོད་ནའང་།”
133འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཀྲུང་ཧྲི་ལ་ངས་དོན་དེ་ལ་བསམ་བློ་གཏོང་ཞེས་བཤད་པ་ཡིན། ཉིན་དེའི་མཚན་མོར།
ང་ལྐོག་ཏུ་རོལ་མོ་རུ་ཁག་གི་སྒར་ཤག་ཏུ་སོང་ནས་སེམས་གཏད་ནས་ཉན་པ་ཡིན། ཀྲུང་
ཧྲིས་སྒྲོ་འདོགས་བྱས་མེད་པ་རེད། ངས་མུན་ནག་ནང་གསོལ་འདེབས་ཀྱི་སྒྲ་གྲག་འོངས་
པ་ཁོ་ན་ཐོས་བྱུང་ལ། དེ་ནི་ཅི་ཞིག་ལ་ཞུ་བ་བྱེད་པ་རེད། ངས་སུན་སྣང་ལྡན་པའི་མི་དེ་
དག་གི་དམོད་མོ་ལུང་བ་གང་ཐོས་པ་ཡིན། ངས་ཆར་ཐིགས་འདྲ་བའི་ལྷམ་དེ་བར་སྣང་
ནས་ཤིག་ཤིག་ཤིག་ཤིག་ཅེས་ཕར་གཡུག་པ་ཐོས་བྱུང་ལ། ཟངས་རྔ་ཆེན་པོའི་ཕྱོགས་བཞི་
རུ་ཕེན་ཕེན་ཕང་ཕང་ཞེས་པའི་སྒྲ་ཞིག་གྲག་བཞིན་པའང་ཐོས་བྱུང་། གནས་ཚུལ་འདིས་
ང་ལ་སེམས་འགུལ་གཏིང་ཟབ་ཅིག་ཐེབས་སུ་བཅུག་མོད། ཧ་ཅང་སྤྲོ་སྐྱིད་ཀྱང་ལྡན་པར་
སེམས། ཅུང་ཙམ་འགོར་བ་ན་མི་ལ་འདང་རྒྱག་སྟེར་བའི་ལྷིང་འཇགས་ཡུད་ཙམ་ཞིག་
བརྒྱུད་རྗེས་གླུ་སྐད་གྲགས་འོངས་པ་རེད། གནམ་རྒན་མ། དེ་ནི་དེ་འདྲའི་སྐྱོ་སྣང་ལྡན་པ་
ཞིག་རེད་ཨང་། དེ་འདྲའི་ཡིད་བཟི་བར་འཇུག་པ་ཞིག་རེད་ཨང་། ད་ནི་འཇིག་རྟེན་དུ་དེ
འདྲའི་སྙན་འཇེབས་དང་། དེ་འདྲའི་རྣམ་དག དེ་འདྲའི་ཞི་འཇམ། དེ་འདྲའི་དག་གཙང་།
དེ་འདྲའི་སེམས་འགུལ་ཐེབས་པ་ཞིག་མེད་པ་ཡིན། ང་དེ་རུ་ཅུང་ཙམ་བསྡད་དེ་ངའི་
སེམས་སུ་རང་ཉིད་ལ་ངའི་བཙན་རྫོང་དམག་སྤྱི་དཔོན་པོའི་ཐོབ་ཐང་དང་མི་འཚམ་པའི་
སེམས་ཁམས་ཤིག་ཡོད་པར་ཚོར་མགོ་བརྩམས་བྱུང་།
ཉིན་གཉིས་པར། ངས་གསོལ་འདེབས་དང་གླུ་དབྱངས་ལེན་པ་གཉིས་གཏན་འགོག་
བྱེད་པའི་བཀའ་ཕབ་པ་ཡིན། དེའི་རྗེས་ཀྱི་ཉིན་གསུམ་བཞིའི་རིང་། དམག་མི་གསར་བས་
དམག་ཞུགས་ཁ་གསབ་བླངས་རྗེས་བྲོས་བྱོལ་དུ་ཕྱིན་པའི་དོན་མང་པོ་ཞིག་བྱུང་། དེས་མི་
སེམས་དཀྲུགས་ཤིང་། མི་ལ་ཁོང་ཁྲོའང་ལངས་སུ་བཅུག དེའི་རྐྱེན་གྱིས་ངས་རྩ་བ་ནས་
ཡང་བསྐྱར་ང་ཡི་ལོ་ཆུང་རྔ་རྡུང་མཁན་ལ་བསམ་བློ་མ་བཏང་བ་ཡིན། འོན་ཀྱང་། ཉིན་
ཞིག་གི་ཞོགས་པར་ལེ་པའོ་ཨུན་ཀྲུང་ཧྲི་མཐའ་མཇུག་སླེབས་བྱུང་ལ། ཁོ་ན་རེ།
134དབྱིན་སྒོར་ཁྲི་བརྒྱ་ཤོག་མ།
“གསར་དུ་ཡོང་བའི་བྱིས་པ་དེའི་བྱ་སྤྱོད་ཡ་མཚན་ཞིག་རེད། དམག་དཔོན།”
“ཅི་འདྲའི་ཡ་མཚན་ཞིག་རེད་ཨང་།”
“འདི་ད། དམག་དཔོན། ཁོས་ནམ་རྒྱུན་ཅི་ཞིག་འབྲི་བཞིན་ཡོད།”
“འབྲིའམ། ཁོས་ཅི་ཞིག་འབྲི་བ་རེད—ཡི་གེ་འབྲི་བ་ཨེ་རེད།”
“འདི་ངས་མ་ཤེས། དམག་དཔོན། འོན་ཀྱང་། ཁོས་ལས་ཀ་གྲོལ་མ་ཐག ནམ་རྒྱུན་
གཅིག་པུར་བཙན་རྫོང་གི་ཕྱོགས་བཞིའི་ཅི་ཞིག་ལ་ལྐོག་ཏུ་ལྟ་ཞིབ་བྱེད—ངོ་མ་བཤད་
ན། ཁོ་རང་གིས་བུ་གའམ་གྲུ་ག་གཅིག་ཀྱང་མ་བསྐྱུར་བར་ནང་དུ་འཛུལ་མྱོང་བར་ང་རང་
རློམ་པ་ཡིན། ——ཡང་གཅིག་བཤད་ན། ཅུང་ཙམ་འགོར་རྗེས། ཁོས་ཞ་སྨྱུག་དང་ཤོག་བུ་
བླངས་ནས་རི་མོའམ་ཡི་གེ་ཉག་ཉོག་ཅིག་འབྲི་བ་ཡིན།”
དེས་ངའི་སེམས་ཤིན་ཏུ་མི་སྤྲོ་བར་གྱུར། སྤྱིར་ཡིན་ན་དོན་འདི་འདྲ་ངས་དགོད་
འཛུམ་གཅིག་གིས་ཆོག་པར་བྱེད། འོན་ཀྱང་དོན་གང་རུང་ཡིན་ཡང་། དེར་དོགས་པ་ཅུང་
ཙམ་ཡོད་ཚེ། སྐབས་དེར་ཁྱོད་ཀྱིས་དགོད་འཛུམ་གཅིག་གིས་ཆོག་པར་བྱ་མི་སྲིད་པ་ཡིན།
སྐབས་དེར། བྱང་ཕྱོགས་ས་ཆར། ང་ཚོའི་མཐའ་འཁོར་དུ་ཆག་སྒོ་སྣ་ཚོགས་འབྱུང་བཞིན་
པའི་སྒང་ཡིན་ལ། དེ་ཚོས་ང་ཚོར་ཉེན་བརྡ་བརྒྱབ་དོན། ངེས་པར་དུ་དུས་ངེས་མེད་ལ་
དོགས་ཟོན་མཐོར་འདེགས་བྱ་དགོས་པ་དང་། ནམ་ཡང་ཡོད་ཚད་ལ་དོགས་པ་ཟ་དགོས་པ་
དེ་ཡིན། ངས་འདང་ཟབ་མོ་རྒྱག་རིན་ཡོད་པའི་དོན་ཞིག་ལ་ཕྱིར་དྲན་བྱས་པ་ནི། བྱིས་པ་
འདི་ལྷོ་ཕྱོགས་ཀྱི་མི་ཡིན།—དེ་ཆེས་ལྷོ་ཕྱོགས་ཀྱི་ལུའུ་དབྱི་སི་ཨན་ན་ཡི་མི་ཡིན།
སྐབས་དེའི་གནས་ཚུལ་འོག་ཏུ། འདང་རྒྱག་ཕྱོགས་འདི་ལ་འཁོར་མ་ཐག དེ་སེམས་ལྷོད་
པོའི་ངང་ནས་སྡོད་མི་སྲིད་པ་ཡིན། འོན་ཀྱང་། ངས་ལེ་པའོ་ཨུན་ལ་མཛུབ་སྟོན་དེ་དག་
གཏོང་བའི་དུས་སུ། ངའི་སེམས་སུ་རང་དབང་མེད་པར་སྐྱོ་སྣང་ཞིག་སྐྱེས་བྱུང་། ངའི་
སེམས་ལ། རང་ཉིད་ནི་ཨ་ཕ་ཞིག་གིས་ཁོ་རང་གི་བྱིས་པའི་གསང་བ་ཕྱི་ལ་ཇི་ལྟར་མངོན་
135འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
པར་ཇུས་འགོད་གནང་སྟེ། ཁོ་རང་ངོ་ཚ་དང་སྡུག་ལ་གཏད་པ་དང་ཀུན་ནས་མཚུངས།
ངས་ལེ་པའོ་ཨུན་ལ་ཡིད་རྣལ་དུ་དབབ་དགོས་ཤིང་། སུན་སྣང་མེད་པར་བསྒུག་དགོས་
པ་དང་། བྱིས་པས་མཉམ་མི་འཇོག་པའི་དུས་སུ་སྐབས་གླགས་རྙེད་མ་ཐག ཁོས་བྲིས་པ་
དེ་དག་ཐབས་བརྒྱ་ཇུས་སྟོང་གིས་ང་ལ་ཁྱེར་ཤོག་ཅེས་བཀའ་བསྒོས་པ་ཡིན། ངས་ཡང་
བསྐྱར་ཁོ་ལ། བྱ་སྤྱོད་གང་ཡང་མི་མངོན་པ་དང་། བྱིས་པ་དེས་ཁོ་ལ་ལྟ་རྟོག་བྱེད་བཞིན་
པ་ཤེས་སུ་མི་འཇུག་པའི་འགན་དཀྲི་བར་བྱས། ངས་ད་དུང་ཁོ་ལ། བྱིས་པ་དེ་སྔར་བཞིན
འགྲོ་འདུག་རང་དབང་ཡོང་དུ་འཇུག་དགོས། འོན་ཀྱང་། ཁོ་རང་ཕྱི་ལ་འགྲོ་ཐེངས་རེར་
རྒྱང་རིང་ནས་ཁོའི་རྗེས་སྙེག་དགོས་པའི་བཀའ་ཕབ།
དེའི་རྗེས་ཀྱི་ཉིན་གཉིས་རིང་། ལེ་པའོ་ཨུན་ཐེངས་དུ་མར་ང་ལ་སྙན་སེང་ཞུ་རུ་
ཡོང་བ་ཡིན། མཇུག་འབྲས་སྤུ་ཙམ་ཡང་མེད་ལ། བྱིས་པ་འདིས་སྔར་བཞིན་ཅི་ཞིག་འབྲི་
བཞིན་འདུག འོན་ཀྱང་ལེ་པའོ་ཨུན་ཉེ་སར་མངོན་ཐེངས་རེར། ཁོས་ནམ་རྒྱུན་ཡ་ལེ་
ཡོ་ལེའི་ངང་ཤོག་བུ་ཨམ་ཕྲག་ཏུ་འཇུག་པ་ཡིན། ཐེངས་གཉིས་ལ་ཁོ་རང་གྲོང་བརྡལ་གྱི་
གཡུགས་ཟིན་པའི་རྟ་རའི་ནང་སོང་ལ། དེ་རུ་ཆུ་ཚོད་སྐར་མ་གཅིག་གཉིས་ཤིག་ལ་བསྡད་
རྗེས་ཕྱིར་ཡོང་བ་ཡིན། ཁྱོད་ཀྱིས་དོན་འདིའི་རིགས་ལ་སྣང་ཆུང་བྱ་མི་རུང ———བལྟས་
ནས་ཡོང་ན་དེ་དག་གིས་གནོད་འཚེ་རིགས་ཤིག་ཁྲིད་འོངས་ངེས། སྐབས་དེར་ངས་རང་
ཉིད་ལ་ཁས་མི་ལེན་ཐབས་མེད་བྱུང་སྟེ། ངའི་སེམས་ཀྱང་མི་བདེ་བར་གྱུར། ང་ཕྱིར་རང་
ཉིད་ཀྱི་སྒར་ཤག་ཏུ་ཐོན་ཏེ། ངའི་བཀོད་འདོམས་པ་གཞོན་པ་བོས་པ་ཡིན——དེ་ནི་ཤེས་
རིག་དང་ཐབས་ཇུས་འཛོམས་ལ། དབྱེ་འབྱེད་ནུས་པ་ལྡན་པའི་དམག་དཔོན་ཞིག་སྟེ། ཁོ་
ནི་ཀྲན་མུའུ་སི-ཝོ་སེང•ཝེ་པུའུ་ཡི་བུ་ཡིན། ང་ཚོས་དོན་འདིའི་ཆེད་དུ་ཁ་བརྡ་ཡུན་རིང་
བྱས་ལ། མཇུག་མཐར་གཅིག་མཐུན་གྱིས་ངེས་པར་དུ་གསང་བའི་སྔོག་བཤེར་ཐེངས་
ཤིག་བྱ་དགོས་པར་སྙམ། ངས་དངོས་སུ་ལས་འགན་དེ་ལག་བསྟར་བྱེད་གྱུར་ཐག་བཅད་
136དབྱིན་སྒོར་ཁྲི་བརྒྱ་ཤོག་མ།
པ་ཡིན། དེ་ནས་མཚན་གུང་ཆུ་ཚོད་གཉིས་སྟེང་ང་འབོད་དུ་བཅུག་ལ། དེར་མཐུད་ནས་
ང་རང་རོལ་མོ་རུ་ཁག་གི་སྒར་ཤག་ཏུ་ཐོན་ཏེ། གཉིད་དུ་ཡུར་བའི་མི་ཚོགས་གསེབ་ཀྱི་ས་
སྟེང་ལམ་བར་དུ་ནུར་ཏེ་ཕར་ལ་སོང་བ་ཡིན། ང་མཇུག་མཐར་གཉིད་གཏིང་དུ་ཤོར་བའི་
བྱིས་པ་འཁྱམ་ལྡོམ་དེའི་མལ་ཁྲིའི་མདུན་དུ་སླེབས་བྱུང་། མི་སུ་ཞིག་ཀྱང་མ་དཀྲོགས་པར།
ཁོའི་ལྭ་བ་དང་རྒྱབ་ཁུག་ལག་ཏུ་བླངས་རྗེས། ཡང་བསྐྱར་རྐང་འཇབ་ལག་འཇབ་ཀྱིས་
ཕྱིར་ནུར་ནས་ཐོན་པ་ཡིན། ང་ཕྱིར་རང་ཉིད་ཀྱི་སྒར་ཤག་ཏུ་སླེབས་པ་ན། ཝེ་པུའུ་ཡིས་
སྔར་ནས་དེ་རུ་སྒུག་འདུག་པ་མཐོང་ལ། དོན་དག་གི་མཇུག་འབྲས་རྟོགས་པར་བྲེལ་འདུག
ང་ཚོས་མྱུར་དུ་ཞིབ་ལྟ་བྱས་པ་ཡིན། ལྭ་བ་དེ་དག་གིས་མིའི་ཡིད་ཕམ་པར་བྱས། ཨམ་ཕྲག་
ནང་དུ་ཤོག་བུ་སྟོང་བ་འགའ་དང་ཞ་སྨྱུག་ཅིག ལྟེབ་གྲི་ཞིག བྱིས་པ་ཕོ་ཡིས་བསྡུ་ཉར་བྱས་
པའི་ངོ་མཚར་ཆེ་ཞིང་། རྩག་གེ་རྩིག་གེའི་དངོས་པོ་མཁོ་མེད་ཅིག་མ་གཏོགས། གཞན་ཅི་
ཡང་མ་རྙེད་པ་རེད། དེར་མཐུད་ནས་ང་ཚོས་རེ་བ་ཆེན་པོས་ངང་རྒྱབ་ཁུག་དེ་གློང་བ་ཡིན།
དེའི་ནང་དུ་ང་ཚོ་ལ་སྡིག་པའི་སྐད་ཆ་ཞིག་ལས་མེད། 《གསུང་རབ》དེབ་ཆུང་ཞིག་ཡོད་
པ་དེའི་མདུན་ཤོག་ནང་མར་བྲིས་པ་ནི། “ཡུལ་གཞན་གྱི་གྲོགས་པོ། ཁོའི་ཨ་མའི་རྒྱུ་རྐྱེན་
གྱི་ཆེད་དུ། ཁྱོད་ཀྱིས་བྱིས་པ་འདི་ལ་བདག་སྐྱོང་ལེགས་པོ་ཞིག་བྱ་རོགས།”
ངས་ཝེ་པུའུ་ཡི་ཕྱོགས་སུ་མིག་གིས་བལྟས་པ་ན—ཁོས་མིག་མདངས་མར་ཕབ་
བྱུང་ལ། ཁོས་ངའི་ཕྱོགས་ལ་མིག་གིས་བལྟས——ངས་ཀྱང་མིག་མདངས་མར་ཕབ་པ་
ཡིན། སུས་ཀྱང་ཅི་ཡང་མི་སྨྲ། ངས་དད་མོས་སྒོས《གསུང་རབ》སྔར་གནས་སུ་བཞག་པ་
ཡིན། དེར་མཐུད་དེ། ཝེ་པུའུ་ཡར་འགྲེང་ནས་སྐད་ཆ་ཚིག་གཅིག་མ་བཤད་པར་བུད་སོང་།
ཅུང་ཙམ་འགོར་རྗེས། ངས་ཡང་བསྐྱར་སྤོབས་པ་བསྐྱེད་ནས་ངའི་སྐྱུག་བྲོ་བའི་དོན་དེ་
བསྒྲུབ་ཏུ་སོང་སྟེ། ལག་སོན་བྱུང་བའི་དངོས་པོ་དེ་སྔར་གནས་སུ་བསྐྱལ་བ་ཡིན་ལ། ཡང་
སྔོན་ཆད་ནང་བཞིན་ལྟོ་བ་ས་ལ་གླན་ནས་ལམ་བར་དུ་ནུར་ཏེ་ཕར་སོང་བ་ཡིན། བལྟས་
137འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ནས་ཡོང་ན་ངས་དོན་དེ་སྒྲུབ་ཚེ། སྟངས་སྟབས་འདི་བཀོལ་ན་ཆེས་འོས་ཤིང་འཚམ་པ་
རེད། དོན་འདི་སྒྲུབ་ཚར་རྗེས་ང་ལ་དངོས་གནས་སྤྲོ་སྣང་ཚད་མེད་ཅིག་འཕེལ་བར་གྱུར།
ཉིན་གཉིས་པར། ཉིན་གུང་གི་གཡས་གཡོན་དུ། ལེ་པའོ་ཨུན་ཡང་སྔར་ལྟར་སྙན་
སེང་ཞུ་རུ་ཐོན་བྱུང་། ངས་དེ་མ་ཐག་ཁོ་རང་བཀག་ནས་ན་རེ།
“དགོད་བྲོ་བའི་དོན་འདི་ད་ནས་མི་གླེང་རོགས། ང་ཚོས་འདི་ནི་སྙིང་རྗེ་བོའི་བྱིས་
པ་ལ་འཇིགས་རུང་གི་གདོན་འདྲེ་འཁྲབ་ཏུ་འཇུག་པ་རེད། དོན་དངོས་སུ་བསྟོད་བསྔགས་
ཀྱི་སྙན་ངག་དེབ་ཅིག་དང་འདྲ་བར་ཁོ་རང་ནི་གནོད་འཚེ་སྤུ་ཙམ་མེད་པ་ཞིག་རེད།”
ཀྲུང་ཧྲིས་ཡ་མཚན་གྱི་རྣམ་པ་མངོན་བཞིན་ན་རེ།
“འདི། ཁྱོད་ཀྱིས་ལྟོས་དང་འདི་ནི་ཁྱོད་ནས་བཀའ་ཕབ་པ་ཡིན་ནམ། དམག་དཔོན།
ངས་ཁོས་བྲིས་པའི་ཡི་གེ་འགའ་རྙེད་བྱུང་བ་ཡིན།”
“ཅི་ཞིག་བྲིས་འདུག ཁྱོད་ཀྱིས་ཇི་ལྟར་ལག་སོན་བྱུང་བ་ཡིན།”
“ངས་སྒོའི་ཟྭ་ཁུང་ལས་ནང་དུ་བལྟས་པ་ན། ཁོས་ཅི་ཞིག་འབྲི་བཞིན་པ་མཐོང་།
དེ་ནས་ཧ་ལམ་ཁོས་བྲིས་ཚར་ལ་ཉེ་སྐབས། ངས་དེ་ལྟར་གློ་ལུ་ཡང་མོ་ཞིག་བྱས། སྐབས་
དེར་ཁོས་བྲིས་ཚར་བའི་ཡི་གེ་རིལ་བུར་བཙིར་ནས་ཐབ་ཀའི་ནང་འཕངས་སོང་། དེའི་
རྗེས་ཕྱོགས་བཞིར་ལྟ་བཞིན། མི་ཡོང་མིན་ལ་བལྟས་པ་རེད། དེར་མཐུད་ནས་ཁོ་རང་རྐུབ་
སྟེགས་རྒྱབ་ངོས་སུ་ཁེན་ཏེ། དེ་འདྲའི་སྐྱིད་སྣང་དང་དོགས་སྣང་སྤུ་ཙམ་མེད་པར་མངོན།
དེ་ནས་ང་ནང་དུ་སོང་ནས་ཁོ་དང་ལྷན་དུ་ཁ་བརྡ་གླེང་མོལ་ཡུད་ཙམ་ཞིག་བྱས་རྗེས། ཁོ་
རང་ཕྱིར་མངགས་ནས་བྱ་བ་རེ་སྒྲུབ་ཏུ་བཅུག་པ་ཡིན། ཁོས་མགོ་མཇུག་བར་འཛེམ་
དོགས་ཅི་ཡང་མ་མངོན་པར། མྱུར་དུ་ས་དེ་ནས་ཁ་གྱེས། ཡང་གཅིག་བཤད་ན། ཐབ་ཀ་
དེའི་ནང་རྡོ་སོལ་བུས་ཡོད་ལ། མེ་ཁ་གསར་དུ་གསོས་པ་ཡིན། བྲིས་པའི་ཤོག་བུ་རྡོ་སོལ་
རྡོག་ཆེན་པོ་ཞིག་གི་ལྟག་རྒྱབ་ཏུ་གཡུགས་པས། རིག་མེད་པ་རེད། ངས་ཐ་མར་དེ་བཙལ་
138དབྱིན་སྒོར་ཁྲི་བརྒྱ་ཤོག་མ།
ནས་རྙེད་བྱུང་། གན། ཤོག་བུ་འདི་རེད། དེ་ད་དུང་ཚིག་མེད། ཁྱེད་ཀྱིས་གཟིགས་ཤིག”
ངས་ཤོག་བུ་དེའི་ཕྱོགས་ལ་མིག་གིས་ལྟ་ཙམ་བྱས་པ་ན། དེའི་ནང་གི་ཚིག་གཅིག་
གཉིས་ཤིག་གསལ་བོར་མཐོང་། དེར་མཐུད་ནས་ངས་ཀྲུང་ཧྲི་ལ་ས་དེ་ནས་གྱེས་དགོས་
པའི་བཀའ་བསྒོས་གནང་སྟེ། ཁོ་ལ་ཝེ་པུའུ་བོས་ནས་ང་ལ་ཐུག་ཏུ་ཡོང་དགོས
་དགོས་པར་བཤད།
གཤམ་གསལ་ནི་ཤོག་བུ་དེའི་སྟེང་བྲིས་ཡོད་པའི་ཡི་གེ་ཡོངས་རྫོགས་ཡིན་ཏེ།
ཐི་ལང་པེ་ཨེར་བཙན་རྫོང་། ཚེས་བརྒྱད།
ཧྲང་ཞའོ།—ཐེངས་སྔོན་མའི་རྩིས་ཁྲའི་ནང་རེ་རེ་བཞིན་བཀོད་པའི་སྒྱོགས་ཆེན་
གསུམ་དེ། ངས་དེ་ཚོའི་ཁ་ཞེང་བྲིས་ནོར་སོང་། དེ་ཚོ་ནི་ལྗིད་ཚད་རྒྱ་མ་བཅོ་བརྒྱད་ཅན་གྱི་སྒྱོགས་
མདེལ་འཕེན་བྱེད་ཀྱི་སྒྱོགས་ཆེན་ཡིན་ལ། མཚོན་ཆ་གཞན་པ་ཡོད་ཚད་ཚང་མ་ངས་སྙན་ཞུ་
ཕུལ་བ་དང་འདྲ་མཚུངས་ཡིན། ས་སྲུང་དམག་དཔུང་དེ། སྔར་བཞིན་ངས་སྔོན་ཆད་བཤད་པ་
དང་འདྲ་བར་དང་ཐོག་གཡུལ་སར་སྤར་ནས་འཐབ་འཁྲུག་ལ་བཀོལ་བར་གྲ་སྒྲིག་བྱས་པའི་རྐང་
དམག་བརྒྱ་ཤོག་གཉིས་དེ་ཁོ་ན་ཡིན། ཁོ་ཚོས་གནས་སྐབས་ད་རུང་སྔར་གནས་བཅའ་སྲུང་བྱས་
ཏེ——ཁོ་ཚོས་ད་དུང་དུས་ག་འདྲ་ཞིག་གི་རིང་བཅའ་སྲུང་དགོས་པ་དེ། ད་ལྟ་ཉིད་དུ་རྩད་
གཅོད་མི་ནུས་པ་ཡིན། འོན་ཀྱང་ཅང་མི་འགོར་བར་ཤེས་སྲིད་ངེས། ཕྱོགས་སོ་སོ་ནས་བསམ་བློ་
བཏང་ན། ང་ཚོར་ཡིད་ཆེས་ངོ་མ་ཡོད་པ་ནི། དོན་དེ་དག་རེ་ཞིག་ནར་འགྱངས་སུ་གཏོང་འོས་ཏེ།
ངེས་པར་དུ་བསྒུག་ནས
བྲིས་ནས་མཚམས་དེར་སླེབས་པ་ན། གློ་བུར་བར་མཚམས་བཅད—དེ་ནི་ཏག་
ཏག་ལེ་པའོ་ཨུན་གྱིས་གློ་ལུ་བརྒྱབ་པའི་སྒྲ་དེས་ཡི་གེ་འབྲི་མཁན་གྱི་སྨྱུག་མཚམས་འཇོག་
ཏུ་བཅུག་པ་རེད། སྐབས་དེར་ངས་བྱིས་པ་དེར་བཟུང་བའི་ལྟ་སྟངས་ཡག་པོ་ཡོངས་རྫོགས་
དང་། ཁོ་ལ་སེམས་ཁུར་བྱས་པ་ཡོད་ཚད། ཡང་ན་ཁོའི་ཁེར་རྐྱང་གི་གནས་བབ་སྡུག་པོར་
སྙིང་རྗེ་སྐྱེས་པ་སོགས་དུས་སྐད་ཅིག་མར་ཁོའི་གདུག་རྩུབ་དང་ངན་རུལ་གྱི་བྱ་སྤྱོད་ཀྱིས་
139འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བརྩེ་མེད་ངང་ཕྱིར་མངོན་རྗེས་ཡོངས་སུ་མི་སྣང་བར་གྱུར་པ་རེད།
འོན་ཀྱང་། ད་ནི་ཡང་བསྐྱར་དོན་དེ་དག་མི་གླེང་བར་བྱ། ད་ལྟ་དོན་དག་ཅིག་སྔར་
ནས་བྱུང་ཟིན—མྱུར་དུ་དེ་ལ་དོགས་ཟོན་ནན་མོ་བྱ་དགོས། ང་དང་ཝེ་པུའུ་གཉིས་ཀྱིས་
གནད་དོན་འདི་ལ་འདང་ཡང་ཡང་བརྒྱབ་པ་མ་ཟད། ཕྱོགས་སོ་སོར་དབྱེ་ཞིབ་བྱས། ཝེ་
པུའུ་ཡིས་ན་རེ།
“ངོ་མ་ཡིད་ཕངས་པ་ཞིག་ལ་སྐབས་དེར་དེའི་མཚམས་བཅད་སོང་། དོན་ཅི་ཞིག་
ཕྱིར་འགྱངས་བྱ་དགོས—དུས་ནམ་ཞིག་བར་བསྒུག་དགོས་སམ། དོན་དེ་དག་མཐར་
གཏུག་ན་དོན་ག་འདྲ་ཞིག་ཡིན་ནམ། ཁོས་སྐབས་དེར་དེ་བཤད་དགོས་པ་ཡིན་སྲིད། དག་
སྣང་གི་རྫུན་ཆས་སྤྲས་པའི་ལྟོ་འགྲོའི་སྲོག་ཆགས་འདི་ལ་ལྟོས་དང་།”
“དེ་མིན་ནམ” ཞེས་ངས་བཤད་དོན། ང་ཚོས་ཆེས་ལེགས་པའི་གོ་སྐབས་ཤོར་སོང་།
ཡང་གཅིག་བཤད་ན། ཡི་གེའི་ནང་གི “ང་ཚོ” དེའི་མཚོན་དོན་སུ་ཡིན་ནམ། དེ་ནི་
བཙན་རྫོང་ནང་ཁུལ་གྱི་ཏང་མཐུན་ཞིག་ཡིན་ནམ། ད་དུང་ཕྱིའི་མི་ཞིག་ཡིན།
“ང་ཚོ” ཡི་ནང་དོན་ཕལ་ཆེར་དེས། མི་ལ་བདེ་སྣང་མི་སྟེར་བ་རེད། འོན་ཀྱང་
སྐབས་དེར་གནད་དོན་དེ་ལ་ཕྱོགས་མང་པོའི་ཚོད་དཔག་བྱེད་རིན་མེད། དེའི་ཕྱིར་ང་
ཚོས་ཇི་ལྟར་དེ་ལས་འཚམ་པའི་བྱེད་ཐབས་དངོས་ཤིག་སྤྱོད་དགོས་པར་འདང་རྒྱག་མགོ་
བརྩམས་པ་ཡིན། ཐོག་མར། ང་ཚོས་ལས་གནས་གཉིས་གཟུག་པ་དང་། ནུས་ཤུགས་ཡོད་
ཚད་ཀྱིས་ཆེས་གཟབ་ནན་གྱི་སོ་ལྟ་བྱ་བར་ཐག་བཅད་པ་ཡིན། དེ་ནས། ང་ཚོས་ཝེ་ཁོ་ལུའོ་
བོས་ཡོང་སྟེ། བཙན་གྱིས་ཁོ་ལ་གསང་བ་ཡོངས་རྫོགས་བཤད་དུ་འཇུག་པར་འདོད། འོན་
ཀྱང་། བྱེད་ཐབས་གཞན་པས་ད་དུང་ཕན་མ་ཐོགས་པའི་སྔོན་དུ། བྱེད་ཐབས་འདི་བཀོལ་
ཚེ། ཕར་བལྟས་ན་འདི་ནི་ཆེས་སྤྱང་གྲུང་ལྡན་པའི་ཐབས་ཇུས་ཤིག་མིན་པ་རེད། ང་ཚོས་
ངེས་པར་དུ་ཁོས་འདོན་སྤྲོད་བྱས་པའི་གསང་འཕྲིན་དེ་ལས་མང་བ་ཞིག་རྟོགས་དགོས་པ་
140དབྱིན་སྒོར་ཁྲི་བརྒྱ་ཤོག་མ།
ཡིན། དེ་ནས་ང་ཚོས་དམིགས་ཡུལ་འདི་ལ་ཇི་ལྟར་སླེབས་ཐུབ་པའི་ཇུས་འགོད་བྱ་བའི་
མགོ་རྩོམ་དགོས། གཞུག་ནས་ང་ཚོས་བློ་ཐབས་ཤིག་དྲན་བྱུང་སྟེ། ཝེ་ཁོ་ལུའོ་གཏན་ནས་
སྦྲགས་སྲིད་ཁང་དུ་མི་འགྲོ།——དོར་ཟིན་པའི་རྟ་ར་དེ་ཁོའི་སྦྲགས་སྲིད་ཁང་ཡིན་ཡང་
སྲིད། ང་ཚོས་ང་རང་ཚོའི་གསང་གནད་ཡིག་མཁན་ལ་འབོད་པ་བཏང་བ་དེ་ནི་མིང་ལ་ཧྲི་
ཐི་ཨེར་ཉེ་རུ་འབོད་པའི་ཧྥ་རན་སིའི་མི་ཞིག་ཡིན་ལ། ཁོ་ནི་ལྷན་སྐྱེས་ཀྱི་མྱུལ་ཞིབ་པར་
འཚམ་པའི་རྒྱུ་ཆ་ཞིག་ཡིན། ཆུ་ཚོད་གཅིག་མ་འགོར་བར། ང་ཚོས་རྟོགས་ཟིན་ཏེ། ཝེ་ཁོ་
ལུའོ་ཡིས་ཡང་ཅི་ཞིག་འབྲི་བཞིན་ཡོད་པ་དེ་ཡིན། ཅང་མ་འགོར་བར། ཡང་གནས་ཚུལ་
ཞིག་བསྒྲགས་འོངས་ཏེ། ཁོས་གནང་བ་ཞུས་ནས་གྲོང་རྡལ་དུ་བུད་སོང་ཟེར། ཁོ་རང་ལ་
བསམ་བཞིན་དུ་ཅུང་ཙམ་འགོར་འགྱངས་བྱེད་དུ་བཅུག་སྟེ། དེ་དང་དུས་མཚུངས་སུ། ཧྲི་
ཐི་ཨེར་ཉེ་དེ་རུ་སོང་ནས། རྟ་རའི་ནང་ཡིབ་བསྡད་པ་ཡིན། ཅུང་ཙམ་འགོར་རྗེས། ཁོས་ཝེ་
ཁོ་ལུའོ་སེམས་ལྷོད་བག་གཡེང་སྒོས་ནང་དུ་བུད་སོང་བ་མཐོང་ལ། ཕྱོགས་བཞི་ལ་རྒྱང་ལྟ་
ཞིག་བྱས་ནས། དངོས་པོ་ཞིག་གྲུ་ཁུག་དེའི་གད་སྙིགས་ཞབས་སུ་སྦས་བྱུང་ལ། དེ་ནས་ཡང་
སེམས་ལྷོད་བག་གཡེང་སྒོས་ས་ཆ་དེ་དང་ཁ་གྱེས། ཧྲི་ཐི་ཨེར་ཉེ་དེ་མ་ཐག་ཕར་བརྒྱུགས་
ནས་སྦས་སྐུང་བྱས་པའི་དངོས་པོ་དེ་ཚུར་བླངས་པ་དེ་ནི་ཡི་གེ་ཐུམ་ཞིག་རེད——དེའི་
རྗེས་དེ་ཁྱེར་ནས་ང་ཚོར་སྤྲད། ཡི་གེའི་སྟེང་ལེན་མཁན་གྱི་མིའི་མིང་དང་ས་གནས་བྲིས་
མེད་ལ། སྐུར་མཁན་གྱི་མིང་ཡང་བྲིས་མེད། ཡི་གེའི་སྟེང་ང་ཚོས་བལྟས་ཟིན་པའི་སྐད་ཆ་
དེ་དག་བསྐྱར་ཟློས་བྱས་ཤིང་། དེའི་རྗེས་མུ་མཐུད་དུ་བཤད་རྒྱུར།
ང་ཚོས་བལྟས་ན། དཔུང་འཇུག་ཕྱིར་འགྱངས་བྱས་ནས། བརྒྱ་ཤོག་དེ་གཉིས་ཀྱི་ལས་
གནས་སྤར་ནས་སོང་རྗེས་ཡང་བསྐྱར་བཤད་ན་ཆེས་ལེགས་སྙམ། ངའི་ནང་དོན་ནི། ང་ཚོའི་
ནང་ཁུལ་མི་བཞི་ཚང་མའི་བསམ་ཚུལ་འདི་ཡིན། ད་དུང་མི་གཞན་དང་ཕན་ཚུན་གནས་
ཚུལ་བརྗེ་རེས་བྱས་མྱོང་མེད།———དེ་ཚོས་མཉམ་འཇོག་པར་སྐྲག་པ་ཡིན། ངས་མི་བཞི་ཞེས་
141འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བཤད་པའི་རྒྱུ་མཚན་ནི། མི་གཉིས་ཇེ་ཉུང་དུ་སོང་ཡོད་པས་ཡིན། ཁོ་ཚོ་དམག་ནང་གསར་དུ་
ཞུགས་ནས། ད་སོ་མ་ནང་ཁུལ་དུ་ཐོན་པ་ན། གཡུལ་སར་ལས་གནས་སྤར་སོང་བ་རེད། ད་ལྟ་ཁོ་
ཚོའི་རྒྱུན་མཐུད་དུ་ཡང་བསྐྱར་མི་གཉིས་དགོས་པ་ཁོ་ཐག་རེད། བུད་སོང་བའི་མི་གཉིས་ནི་ལེ་
དབར་སུམ་ཅུའི་གྲུ་ཟུར་ནས་ཐོན་པའི་སྤུན་ཟླ་གཉིས་ཡིན། ང་ལ་ཧ་ཅང་གལ་ཆེན་གྱི་གསང་
འཕྲིན་ཞིག་སྤྲོད་རྒྱུ་ཡོད་མོད། ད་ནི་ཡང་བསྐྱར་འཕྲིན་སྐྱེལ་བྱེད་ཐབས་འདི་གཏན་ནས་བཀོལ་
མི་རུང་ལ། ངས་བྱེད་ཐབས་རིགས་གཞན་པ་ཞིག་བཀོལ་རྒྱུ་ཡིན།
“ལོ་ཆུང་ལྟས་ངན་འདི་ལ་ལྟོས་དང” ཞེས་ཝེ་པུའུ་ཡིས་བཤད་དོན། “ཁོ་ནི་མྱུལ་
མ་ཞིག་ཡིན་སྲིད་པ་ནི་སུས་རྟོགས་ནུས། འོན་ཀྱང་། ད་ལྟ་དེ་དག་ལ་དོ་སྣང་བྱེད་མི་དགོས།
ང་ཚོས་ད་ཡོད་ཀྱི་རྒྱུ་ཆ་ཕྱོགས་གཅིག་བསྡུས་ཏེ། མིག་སྔར་ནི་གནས་ཚུལ་ག་འདྲ་ཞིག་
ཡིན་པར་བལྟ། དང་པོ། ང་ཚོའི་རུ་ཁག་ཏུ་མྱུལ་མ་ཞིག་ཡིབ་སྐུང་བྱས་ཡོད་དེ། ང་ཚོས་
སྔར་ནས་ཁོ་སུ་ཡིན་ཤེས་ཡོད། གཉིས་པ། ང་ཚོའི་རུ་ཁག་ཏུ་ད་དུང་མྱུལ་མ་གསུམ་ཡོད་
དེ། ང་ཚོས་ད་དུང་ཁོ་ཚོ་སུ་ཡིན་མི་ཤེས། གསུམ་པ། མྱུལ་མ་འདི་ཚང་མ་རྒྱལ་ཕྲན་མཉམ་
འབྲེལ་དམག་དཔུང་གི་དམག་བསྡུའི་འགྲོ་ལུགས་སླ་མོ་བརྒྱུད་ནས་ང་ཚོའི་ནང་དུ་བསྲེས་
པ་ཡིན།——དེའི་ནང་གི་མི་གཉིས་ལ་མགོ་སྐོར་ཐེབས་ཡོད་ནའང་། ང་ཚོས་གཡུལ་སར་
མངགས་ཟིན། བཞི་པ། ‘ཕྱི་རོལ” དུ་ད་དུང་མྱུལ་མའི་ལས་རོགས་འགའ་ཡོད།—
གྲངས་ཀ་དུ་ཡིན་མི་གསལ། ལྔ་པ། ཝེ་ཁོ་ལུའོ་ལ་ཧ་ཅང་གལ་ཆེན་གྱི་གསང་འཕྲིན་ཞིག་
ཡོད་དེ། ཁོས ‘ད་ལྟའི་བཀོལ་སྤྱོད’ སྤྱད་ནས་བརྒྱུད་སྤྲོད་བྱ་མི་ཕོད།—ཁོས ‘བྱེད
ཐབས་རིགས་གཞན་ཞིག་བཀོལ’ རྒྱུ་རེད། མིག་སྔར་གྱི་གནས་ཚུལ་ཕལ་ཆེར་འདི་འདྲ་
ཡིན། ང་ཚོས་ཝེ་ཁོ་ལུའོ་ཕྱིར་བཏོན་ཏེ། བཙན་གྱིས་ཁོ་ལ་ཁས་ལེན་དུ་འཇུག་དགོས་སམ་
མི་དགོས། ཡང་ན། ང་ཚོས་རྟ་རའི་ནང་ནས་འཕྲིན་ཡིག་ཁྱེར་འགྲོ་བའི་མི་དེ་བཟུང་རྗེས།
དེ་ལ་བཙན་གྱིས་ཁས་ལེན་དུ་འཇུག་དགོས་སམ་མི་དགོས། ཡང་ན། ང་ཚོས་སྔར་བཞིན་
142དབྱིན་སྒོར་ཁྲི་བརྒྱ་ཤོག་མ།
ཕྱི་ལ་མི་སྒྲོག་པར། སྔུན་ལ་དེ་ལས་མང་བའི་ཁུངས་སྣེ་བཙལ་ན་འགྲིག་གམ་མི་འགྲིག”
ང་ཚོས་ཆེས་མཇུག་མཐའི་བྱེད་ཐབས་བཀོལ་རྒྱུར་ཐག་བཅད། ཚང་མས་བལྟས་
ན། ད་ལྟ་ད་རུང་ང་ཚོར་ཐག་གཅོད་རང་བཞིན་གྱི་བྱེད་ཐབས་སྤྱོད་པའི་དགོས་མཁོ་མེད་
དེ། རྒྱུ་མཚན་ནི། གནས་ཚུལ་མངོན་གསལ་ཡིན་པས། ཕར་བལྟས་ན་ཏང་མཐུན་དེ་དག་
གིས་རྐང་དམག་བརྒྱ་ཤོག་དེ་གཉིས་ལམ་ལ་ཆས་པར་བསྒུགས་རྗེས་ད་གཟོད་ལག་འགུལ་
རྒྱུ་ཡིན། ང་ཚོས་སི་ཐི་ཨེར་ཉེ་ལ་ཧ་ཅང་འཐུས་ཚང་གི་དབང་ཆ་སྤྲད་དེ། ཁོ་ལ་དཔེ་སྲིད་
པའི་ནུས་ཤུགས་ཡོད་ཚད་བཏོན་ནས་ཝེ་ཁོ་ལུའོ་ཡི་འཕྲིན་སྐྱེལ “བྱེད་ཐབས་གཞན་
ཞིག” ལ་རྩད་གཅོད་དུ་བཅུག ང་ཚོས་སྤོབས་པ་ཆེན་པོའི་ཐབས་ཤིག་བཀོལ་རྩིས་ཡོད་
དེ། དམིགས་ཡུལ་དེར་སླེབས་ཆེད། ང་ཚོས་དུས་ཡུན་འགོར་འགྱངས་ཅི་ཙམ་བྱས་ན་དེ་
ཙམ་བཟང་བར་བྱ་རྩིས་བྱས། དེ་ལྟར་བྱས་ན་ད་གཟོད་མྱུལ་མ་དེ་དག་གིས་དོགས་པ་མི་ཟ་
བ་ཡིན། དེ་ནས་ང་ཚོས་སི་ཐི་ཨེར་ཉེ་ལ་མྱུར་དུ་ཕྱིར་རྟ་རའི་ནང་སོང་ནས་གལ་ཏེ་དེའི་
ཕྱོགས་བཞིར་མི་མེད་ཚེ། ཝེ་ཁོ་ལུའོ་ཡི་འཕྲིན་ཡིག་སྔར་གནས་སུ་སྦས་ཏེ་དེ་རུ་སྡོད་པ་
དང་། ཁོའི་ཏང་མཐུན་སོང་ནས་ལེན་དུ་འཇུག་དགོས་པའི་བཀའ་བསྒོས་གནང་།
མཚན་མོ་སླེབས་བྱུང་། འོན་ཀྱང་ཡང་བསྐྱར་ཆག་སྒོ་གཞན་མ་བྱུང་བ་ཡིན། ཕྱི་
རོལ་གྱི་ནམ་ཟླ་འཁྱག་ཅིང་ནག་ལ། གངས་མ་ཆར་ཞིག་འབབ་བཞིན་ཡོད་ཅིང་། འཁྱག་
རློན་ལྡན་པའི་རླུང་ཞིག་གཡུག་བྱུང་། འོན་ཀྱང་མཚན་མོ་དེར་ང་རང་ཐེངས་འགར་ང་ཡི་
ཉལ་ཐུལ་དྲོན་མོ་ལས་ཁ་གྱེས་མྱོང་བ་ཡིན་ཏེ། ཐེངས་འགའ་ལ་དངོས་སུ་སོང་ནས་སྐོར་
གཡེང་བྱས་ནས་ཡོད་ཚད་རྒྱུན་ལྡན་ཡིན་མིན་དང་། སོ་དམག་རེ་རེས་དོགས་ཟོན་རྒྱུན་
འཁྱོངས་བྱེད་མིན་ལ་བལྟས་པ་ཡིན། ཐེངས་རེ་རེར་ངས་ཁོ་ཚོར་གཉིད་སྣང་སྤུ་ཙམ་མེད་
པ་དང་། ཚང་མས་འགོག་ཟོན་ནན་ཏན་བྱེད་པ་མཐོང་། མངོན་གསལ་དུ་གསང་བ་ལྐོག་
གྱུར་གྱི་གནས་བབ་ཉེན་ཁ་ཅན་དེའི་སྐོར་ཕྱོགས་བཞིར་ཁྱབ་བཞིན་པའི་སྒང་ཡིན་ལ། སོ་
143འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལྟའི་ལས་གནས་གཉིས་སུ་བསྣན་ཏེ། གཏམ་འཆལ་དེ་དག་བདེན་པ་ཡིན་པར་སྔར་ལས་
ར་སྤྲོད་གནང་བྱུང་། ཐེངས་ཤིག་ལ། ནམ་ལངས་མ་ཐག ང་རང་པུའུ་ཝེ་དང་འཕྲད་པར།
ཁོས་ལམ་བར་འཁྱག་རླུང་བརྒྱུད་ནས་ཚུར་འོངས་པ་ན། ངས་ད་གཟོད་ཤེས་པ་ནི། མ་གཞི་
ཁོས་ཀྱང་ཕྱི་རུ་ཐོན་ནས་སྐོར་གཡེང་ཐེངས་འགའ་བྱས་ཟིན་ལ། ཡོད་ཚད་རྒྱུན་ལྡན་ཡིན་
མིན་ལ་བལྟས་པ་ཡིན།
ཉིན་གཉིས་པར། དོན་དག་ལ་ལ་ཞིག་གིས་གནས་ཚུལ་གོམ་གང་མདུན་སྤོས་ཀྱི་
འཕེལ་རྒྱས་ལ་སྐུལ་མ་བཟོས་ཡོད།
ཝེ་ཁོ་ལུའོ་ཡིས་ཡང་བསྐྱར་ཡི་གེ་ཞིག་བྲིས་ལ། སི་
ཐི་ཨེར་ཉེ་ཡིས་སྔར་ནས་སྔུན་བརྩད་དེ་རྟ་ར་དེར་སླེབས་ནས། ཁོས་ཡི་གེ་བཞག་ཟིན་པ་
མཐོང་། དེའི་རྗེས། ཁོ་རང་དེ་ནས་ཁ་གྱེས་པ་དང་བསྟུན་ནས་ཡི་གེ་དེ་ལག་ཏུ་སོན་བྱུང་།
དེར་མཐུད་དེ་འཇབ་ནས་ཁོའི་རྗེས་སུ་ཕྱིར་ཐོན། བར་ཐག་ཅུང་ཙམ་ཞིག་བཞག་ནས་མྱུལ་
ཆུང་དེའི་རྗེས་སུ་སྙེག་ལ། དུས་མཚུངས་སུ་གཞན་པའི་གྲོང་ཆས་སྤྲས་པའི་མྱུལ་ཞིབ་པ་
ཞིག་ཁོ་རང་ཉིད་ཀྱི་རྗེས་སུ་འབྲང་འདུག རྒྱུ་མཚན་ནི། ང་ཚོས་འདང་རྒྱག་དོན། གཟབ་
ནན་ཡོང་ཆེད་དུ། གལ་ཏེ་དགོས་མཁོ་བྱུང་ཚེ། དེ་ལྟར་བྱས་ན་ག་དུས་ཀྱང་ཁྲིམས་ལུགས་
ཀྱི་རྒྱབ་སྐྱོར་ཐོབ་ཆོག་པ་ཡིན། ཝེ་ཁོ་ལུའོ་མེ་འཁོར་འབབ་ཚིགས་སུ་སོང་ཚེ། ཉེ་གམ་དུ་
བསྒུགས་ནས་ཉིག་ཡོ་ནས་ཡོང་བའི་མེ་འཁོར་དེ་འབབ་ཚིགས་སུ་འཛུལ་བྱུང་བ་ན། དེ་
རུ་འགྲེང་སྟེ། སེམས་ཞིབ་མོས་མེ་འཁོར་ནང་ནས་བཞུར་ཡོང་བའི་མི་ཚོགས་ཀྱི་ངོ་གདོང་
ལ་བལྟས། ཅང་མ་འགོར་བར། སྐུ་ཞབས་རྒན་པ་ཞིག་གིས་ལྗང་མདོག་གི་རླུང་འགོག་མིག་
ཤེལ་གྱོན་ཞིང་། འཁར་བ་རྐང་གཅིག་ལ་བརྟེན་ནས་གོམ་འགྲོས་འཁྱ་འཁྱོར་གྱིས་ཚུར་
ཐོན་བྱུང་ལ། ཝེ་ཁོ་ལུའོ་དང་ཐག་མི་རིང་བའི་སར་འགྲོ་མཚམས་བཞག་སྟེ། རེ་བའི་མིག་
གིས་ཕྱོགས་བཞི་ལ་བལྟས། དུས་སྐད་ཅིག་མ་དེ་ལ། ཝེ་ཁོ་ལུའོ་ཐད་ཀར་མདུན་ཕྱོགས་
སུ་བརྒྱུགས་ནས་ཡིག་ཐུམ་ཞིག་ཁོའི་ལག་ཏུ་བརྫངས་བྱུང་། དེ་ནས་སྐད་ཅིག་ཉིད་ལ་མི་
144དབྱིན་སྒོར་ཁྲི་བརྒྱ་ཤོག་མ།
ཚོགས་ལས་ཡལ་བར་གྱུར། དེར་མཐུད་ནས། སི་ཐི་ཨེར་ཉེ་ཡིས་ཡི་གེ་དེ་འཕྲོག་ལེན་བྱས།
ཁོ་བྲེལ་མྱུར་གྱིས་གྲོང་ཆས་སྤྲས་པའི་མྱུལ་ཞིབ་པ་དེའི་ཉེ་འགྲམ་བརྒྱུད་སྐབས། ཁོ་ལ་འདི་
ལྟར་ན་རེ། “སྐུ་ཞབས་རྒན་པ་དེའི་རྗེས་དེད—ཁོ་འབྲོ་རུ་མ་འཇུག་རོགས།” དེ་ནས་
སི་ཐི་ཨེར་ཉེ་བྲེལ་བྲེལ་ཚུབ་ཚུབ་ཀྱིས་མི་ཚོགས་དང་ལྷན་དུ་མེ་འཁོར་འབབ་ཚིགས་
ལས་བུད་དེ། ཐད་ཀར་བཙན་རྫོང་དུ་ཐོན་པ་ཡིན།
ང་ཚོས་ཁང་བའི་སྒོ་བརྒྱབ་ནས་མར་ཙོག་ནས། ཕྱི་རོལ་གྱི་སྒོ་སྲུང་མཁན་ལ་མངག་
བཅོལ་བཏང་སྟེ་མི་སུ་ཡང་ནང་དུ་ཡོང་ནས་བར་ཆད་བཟོ་མི་ཆོག་པར་བཤད་པ་ཡིན།
ཐོག་མར། ངས་རྟ་རའི་ནང་ནས་ཁྱེར་ཡོང་བའི་ཡི་གེ་དེའི་ཁ་ཕྱེས། དེའི་སྟེང་དུ་འདི་
ལྟར་བྲིས་ཡོད་དེ།
མཆོག་གྱུར་མནའ་མཐུན——དུས་རྒྱུན་བཀོལ་བའི་སྒྱོགས་ཆེན་དེའི་ནང་། ང་ལ་བདག་
པོས་གནང་བའི་བཀའ་བརྡ་འབྱོར་བ་ཡིན། དེ་ནི་མདང་ནུབ་དེ་རུ་བསྡད་པ་ཡིན། བཀའ་བརྡས་
ད་ལྟའི་བར་ཁོའི་མངའ་ཞབས་ཀྱི་ས་ནས་འབྱོར་བའི་མཛུབ་སྟོན་སྣ་ཚོགས་མེད་པར་བཟོས་
པ་ཡིན། རྒྱུན་བཀོལ་གྱི་ལྐོག་བརྡ་དེ་སྔར་ནས་སྒྱོགས་ཆེན་གྱི་ནང་དུ་བཞག་ཡོད་ལ། བཀའ་
བརྡ་སྔར་ནས་དངོས་པོ་འབྱོར་ལེན་མཁན་གྱི་ལག་ཏུ་འབྱོར་བར་གསལ་བཤད་བྱས……
བལྟས་ནས་མཚམས་དེར་སླེབས་མ་ཐག ཝེ་པུའུ་ཡིས་བཤད་མཚམས་བཅད་ནས་
ན་རེ། “བྱིས་པ་དེ་ལ་ད་ལྟ་ཡུན་རིང་ལྟ་རྟོག་བྱེད་བཞིན་ཡོད་པ་མིན་ནམ།”
ངས་ཡུན་རིང་ལྟ་རྟོག་བྱས་པ་ཡིན་པར་སྨྲས་ཤིང་། ཁོས་ཐེངས་སྔོན་མར་བྲིས་པའི་ཡི་
གེ་དེ་ལག་སོན་བྱུང་བ་ནས་བཟུང་། ཁོ་ལ་ཡུན་རིང་ལྟ་རྟོག་ནན་མོ་བྱས་པ་ཡིན།
“དེས་ན། ཁོས་ཡང་བསྐྱར་དངོས་པོ་ཅི་ཞིག་སྐྱོགས་ཆེན་གྱི་ནང་དུ་འཇོག་ཐུབ་པ་ཡིན་
ལ། ཡང་ན་དེའི་ནང་ནས་དངོས་པོ་ཞིག་ལེན་ཐུབ་པ་ཡིན། མི་ཡིས་མ་ཚོར་བ་ཡིན་ནམ།”
“ཧེ” ཞེས་ངས་བཤད་དོན། “ངས་བལྟས་ན། གནས་ཚུལ་འདི་འདྲ་བྱུང་ན། ཧ་ཅང་
145བཟང་རྒྱུ་མེད།”
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“ངས་ཀྱང་དེ་ལྟར་བསམ་པ་ཡིན” ཞེས་ཝེ་པུའུ་ཡིས་བཤད་དོན། “འདིས་རྦད་དེ་
གསལ་བཤད་བྱ་ཆོག་སྟེ། སྲུང་དམག་གི་ཁྲོད་དུ་ཁོ་ཚོའི་ངན་རོགས་ཡོད་པ་རེད། གལ་ཏེ་
ཁོ་ཚོས་བྱེད་ཐབས་ག་གེ་མོ་ཞིག་བརྒྱུད་ནས་ལྐོག་གཡོ་ངན་ཇུས་བྱས་མེད་ཚེ། དོན་འདི་
འདྲ་སྒྲུབ་ནུས་མི་སྲིད་པ་ཡིན།’
ངས་ལེ་པའོ་ཨུན་བོས་ཡོང་ནས། ཁོ་རང་སོང་ནས་སྒྱོགས་ཆེན་དེ་དག་ལ་ཞིབ་ལྟ་
བྱེད་དགོས་པའི་བཀའ་ཕབ་སྟེ། ཁོས་ཡང་བསྐྱར་ཅི་ཞིག་མཐོང་ཐུབ་མིན་ལ་བལྟས། དེའི་
རྗེས། ང་ཚོས་ཡི་གེ་དེ་ལ་མུ་མཐུད་དུ་བལྟས་པ་ཡིན་ཏེ།
གསར་དུ་བབས་པའི་བཀའ་དེ་ཧ་ཅང་བྲེལ་མྱུར་ཆེ་བས། MMMMལ་བཀའ་ཕབ་ནས་
སང་ཉིན་ཞོགས་པའི་ཆུ་ཚོད་གསུམ་པའི་སྟེངFFFFལ་འབྱོར་ཐུབ་པར་བྱ་དགོས། ཁྱོན་བསྡོམས་
མི་ཉིས་བརྒྱ་ཡོད་དེ། མ་རྐང་ཆུང་བ་སོ་སོར་བགོས་ནས་མེ་འཁོར་དུ་འདུག་པའམ་བྱེད་ཐབས་
གཞན་པ་བཀོལ་ནས་ཕྱོགས་སོ་སོ་ནས་ཐོན་ཏེ། དུས་ཚོད་ལྟར་གཏན་འཁེལ་བྱས་པའི་ས་ཆར་
འབྱོར་དགོས། དེ་རིང་ངས་སོ་སོར་བརྡ་རྟགས་གཏོང་རྒྱུ་ཡིན།
ཕར་བལྟས་ན་རྒྱལ་ཁ་ཐོབ་རྒྱུ་ངེས་གཏན་ཡིན་ལ། འོན་ཀྱང་དོན་དག་འགའི་གསང་བ་ཕྱི་
ལ་ཤོར་ཡོད་པ་ཁོ་ཐག་རེད། རྒྱུ་མཚན་ནི་འདི་རུ་སྔར་ལས་སོ་ལྟ་ཇེ་བཙན་དུ་བཏང་སྟེ། ཁ་སང་
དགོང་མོ་དམག་དཔོན་མི་འགའ་ཐེངས་དུ་མར་ཕྱི་རུ་སྐོར་གཡེང་ལ་སོང་། དེ་རིངW•W•ལྷོ་
ཕྱོགས་ནས་ཡོང་རྒྱུ་ཡིན་པ་མ་ཟད། གསང་བའི་བཀའ་དང་ལེན་བྱ་རྒྱུ་རེད——འདི་ལ་བྱེད་
ཐབས་གཞན་པ་བརྒྱུད་རྒྱུ་རེད། ཁྱོད་ཚོ་མི་དྲུག་པོ་ཡོད་ཚད། ངེས་པར་དུ་ནམ་གུང་ཆུ་ཚོད་
གཉིས་པའི་སྟེང166ལ་སླེབས་དགོས། ཁྱོད་ཚོས་དེ་རུB•Bལ་འབྲེལ་གཏུག་བྱ་དགོས་ཤིང་།
ཁོས་ཁྱོད་ཚོ་ལ་མཛུབ་སྟོན་བརྒྱུད་སྒྲོག་གསལ་བོ་བྱ་ངེས། གསང་བརྡ་སྔོན་མ་དང་འདྲ་ཞིང་།
ཕྱིར་ལྡོག་ནས་འདོན་དགོས་པ་ཁོ་ན་ཡིན་ཏེ——སྒྲ་ཚིགས་དང་པོ་དེ་ཆེས་མཇུག་ཏུ་འཇོག་
146དབྱིན་སྒོར་ཁྲི་བརྒྱ་ཤོག་མ།
དགོས་ཤིང་། ཆེས་མཇུག་གི་སྒྲ་ཚིགས་དེ་ཆེས་སྔོན་མར་འཇོག་དགོས།
X X X
×དེ་ཡིད་ལ་
དམ་པོར་འཛིན་དགོས། མ་བརྗེད་རོགས། བབ་བརླིང་དང་སྙིང་སྟོབས་ཆེན་པོ་ལྡན་དགོས། སང་
ཉིན་ཉི་མ་མ་ཤར་སྔོན། ཁྱོད་ཚོ་དཔའ་བོར་འགྱུར་ངེས། ཁྱོད་ཚོའི་མཚན་སྙན་ནམ་ཡང་བརྒྱུད་
སྤེལ་དང་། ཁྱོད་ཚོས་ལོ་རྒྱུས་ལ་མི་ནུབ་པའི་ལེ་ཚན་གསར་བ་ཞིག་ཁ་སྣོན་ངེས། ཨ་མུན།
“གནའ་ཤི་བོ་འདི་ལ་ལྟོས་དང” ཞེས་ཝེ་པུའུ་ཡིས་བཤད་དོན། “ངས་བལྟས་ན། ང་
ཚོ་ཤིན་ཏུ་སྡུག་པའི་དཀའ་གནས་ཤིག་ཏུ་ནུབ་བཞིན་པའི་སྒང་རེད།”
ངས་དེ་ལ་དོགས་པ་སྤུ་ཙམ་སྐྱེ་མི་དགོས་ཤིང་། གནས་ཚུལ་ཧ་ཅང་ཚབས་ཆེན་དུ་
འགྱུར་མགོ་རྩོམ་པའི་སྒང་ཡིན་པར་སྨྲས། ངས་མུ་མཐུད་དུ་བཤད་དོན།
“ཁོ་ཚོས་འཆི་རྒྱུར་མི་སྐྲག་པའི་ཉེན་ཁ་ཅན་གྱི་འགུལ་སྐྱོད་ཅིག་ལ་འཆར་གཞི་
འགོད་བཞིན་འདུག དེ་ནི་མངོན་གསལ་གཏིང་གསལ་རེད། དོ་དགོང་ནི་ཁོ་ཚོས་དུས་
བཏབ་པའི་དུས་ཚོད་ཡིན—དེ་ཡང་མ་བཤད་ཀྱང་ཤེས་སླ་བ་ཞིག་ཡིན། འགུལ་སྐྱོད་
ཀྱི་བྱེ་བྲག་ངོ་བོ—ངས་མཚོན་པའི་ནང་དོན་ནི་དེའི་བྱེད་ཐབས་དེ ——རྒྱུད་མར་
སྤེལ་བའིMདངFཡིས་འགེབས་སྲུང་བྱས་ཟིན། འོན་ཀྱང་ངའི་སེམས་ལ། དེའི་ཆེས་མཇུག་
མཐའི་དམིགས་ཡུལ་ནི་བཙན་རྫོང་ལ་འཕྲལ་རྒོལ་དང་བཙན་བཟུང་བྱ་རྒྱུ་དེ་རེད་སྙམ། ད་
ལྟ་ང་ཚོས་ངེས་པར་དུ་མགྱོགས་མྱུར་དང་སེམས་ཐག་རྦད་ཆོད་ཀྱི་འགུལ་སྐྱོད་བྱེད་དགོས་
ལ། ངས་བལྟས་ན། ང་ཚོས་བསྟུད་མར་ཝེ་ཁོ་ལུའོ་ལ་ནང་སྦས་ཀྱང་ཕྱི་མ་ཁེབས་པའི་བྱེད་
ཐབས་དེ་འདྲ་སྤྱད་ཚེ། ཕན་འབྲས་ཅི་ཡང་རྙེད་མི་སྲིད། ང་ཚོས་ངེས་པར་དུ་ཤེས་དགོས་ལ།
མགྱོགས་མྱུར་ངང་ཤེས་དགོས་པ་ནི། ་166' དེས་ས་ཆ་གང་ཞིག་མཚོན་པ་དེ་ཡིན། དེ་ལྟར་
ང་ཚོ་ད་གཟོད་ནམ་གུང་ཆུ་ཚོད་གཉིས་པར་ས་ཆ་དེར་འབྱོར་ཐུབ་ལ། ལྟས་ངན་དེ་ཚོར་བྱ་
ལོང་བྱེད་ལོང་མ་བྱུང་བའི་འཕྲལ་རྒོལ་ཞིག་བྱ་ཐུབ། འོན་ཀྱང་། དོགས་པ་སྤུ་ཙམ་མེད་པ་ནི།
གསང་འཕྲིན་དེ་ཐོབ་དགོས་ན། ཆེས་མགྱོགས་པའི་བྱེད་ཐབས་ནི་བྱིས་པ་དེ་ལ་བཙན་གྱིས་
147འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བཤད་དུ་འཇུག་རྒྱུ་དེ་རེད། འོན་ཀྱང་། ཐོག་མར། ང་ཚོས་བྱེད་རིམ་གལ་ཆེན་གང་རུང་སྤྱོད་
པར་བྱ་བའི་སྔོན་དུ། ངས་ངེས་པར་དུ་བྱུང་རིམ་ཡོད་ཚད་སྐམ་དམག་པུའུ་ལ་འདོན་སྤྲོད་
བརྒྱབ་ནས། ང་ཚོ་ལ་དབང་ཆ་ཡོངས་སུ་གནང་དགོས་པའི་རེ་ཞུ་འདོན་དགོས།”
གཞུང་ཡིག་གསང་བའི་གློག་འཕྲིན་ལྟར་མ་ཡིག་ཏུ་བཀོད་ཚར་ལ། ངས་ཞིབ་ཀློག་
ཐེངས་ཤིག་བྱས་ཏེ། དེ་ལ་ཆོག་མཆན་བཀོད་ཅིང་། དེ་ནས་བསྐུར་སོང་བ་ཡིན།
ཅང་མ་འགོར་བར། ང་ཚོས་ད་སོ་མ་བསམ་བློ་ཞིབ་གཏོང་བྱས་པའི་ཡི་གེ་དེ་ལ་གྲོས་
བསྡུར་བྱས་ཚར་ཞིང་། དེའི་རྗེས་སྐུ་ཞབས་རྐང་ཞའི་ས་ནས་འཕྲོག་འོངས་པའི་ཡི་གེ་དེའི་
ཁ་ཕྱེས་པ་ཡིན། ནང་ངོས་ཡོངས་སུ་སྟོང་བའི་ཤོག་བུ་ཐར་གཉིས་མ་གཏོགས་ཅི་ཡང་མེད།
འདིས་ང་ཚོའི་རེ་སྒུག་བྲེལ་མོའི་སེམས་ཁམས་ལ་ཆུ་འཁྱག་གཏོར་བ་དང་གཉིས་སུ་མ་
མཆིས། ང་ཚོས་དུས་ཡུན་རིང་ཞིག་ལ་རང་ཉིད་ཀྱི་ཀླད་པའང་ཤོག་བུ་ལྟར་སྟོང་སང་ངེར་
གྱུར་པ་ཚོར་ཏེ། སེམས་པ་ལྡབ་འགྱུར་གྱིས་རྨོངས་པར་གྱུར། འོན་ཀྱང་གནས་ཚུལ་འདི་
འདྲ་རྒྱུན་འཁྱོངས་བྱས་ནས་ཡུད་ཙམ་ཞིག་ལ་མ་གཏོགས་མ་བསྡད། རྒྱུ་མཚན་ནི་ང་ཚོས་
དེ་མ་ཐག “མི་སྣང་བའི་སྣག་ཚ” དེ་དྲན་བྱུང་བས་ཡིན། ང་ཚོས་ཤོག་བུ་དེ་ཐབ་མེའི་ཉེ་
སར་བཅར་ནས། ཡི་གེ་དྲོད་རླངས་ལས་མངོན་དུ་འཆར་བར་བསྒུག་པ་ཡིན། འོན་ཀྱང་།
ཅི་ཡང་མ་མངོན་པ་རེད། རྗེས་ཤུལ་མག་མོག་ཅིག་ལས། ང་ཚོས་དེ་དག་གི་ཡང་སྟེང་དུ་
ཅི་ཡང་མཐོང་མི་ཐུབ་པ་རེད། དེ་ནས། ང་ཚོས་དམག་མིའི་སྨན་པ་དེ་བཙལ་ནས་ཡོང་
སྟེ། ཁོ་ལ་དེ་ཁྱེར་ནས། ཁོས་ཤེས་པའི་བྱེད་ཐབས་ཡོད་ཚད་རེ་རེ་བཞིན་སྤྱད་དེ། ཁོས་ནོར་
མེད་ཀྱི་བྱེད་ཐབས་ཤིག་རྙེད་རག་བར་བརྟག་དཔྱད་བྱ་དགོས་ལ། ཁོས་ཡི་གེའི་ནང་དོན་
ཕྱིར་མངོན་ཐུབ་པར་བསྒུག་ནས། ང་ཚོ་ལ་སྙན་སེང་ཞུ་དགོས་པའི་བཀའ་ཕབ། ལམ་གོལ་
ཐེངས་འདིས་ང་ཚོའི་སེམས་ལ་སྐྱོ་སྡུག་ཚད་མེད་སྐྱེ་རུ་བཅུག་བྱུང་ལ། ང་ཚོ་ལ་བར་ཆད་
འདི་འདྲ་བྱུང་བ་ནི། རང་བཞིན་གྱིས་ཧྭ་ཅང་བྲེལ་འཚུབ་སྐྱེ་བ་ཞིག་ཡིན། རྒྱུ་མཚན་ནི་
148དབྱིན་སྒོར་ཁྲི་བརྒྱ་ཤོག་མ།
ང་ཚོ་དེ་སྔ་རེ་བས་རབ་ཏུ་ཁེངས་ཤིང་། སེམས་ལ་ཡི་གེའི་ནང་ཆེས་གལ་ཆེན་གྱི་ལྐོག་
གཡོའི་གསང་བ་དེ་ཤེས་ཐུབ་པར་སྙམ་པས་ཡིན།
དུས་དེར་ལེ་པའོ་ཨུན་ཀྲུང་ཧྲི་ཐོན་བྱུང་། ཁོས་ཨམ་ཕྲག་ལས་རིང་ཐུང་ལ་ཕལ་ཆེར་
དབྱིན་ཁྲུ་གཅིག་དང་། སྟེང་དུ་མདུད་པ་གསུམ་བརྒྱབ་པའི་གཙོ་སྐུད་ཅིག་ཕྱིར་བཏོན་ཏེ་
ཚང་མའི་མིག་མདུན་དུ་བསྟར།
“འདི་ནི་ངས་གྲུ་ཁ་ཁུལ་གྱི་སྒྱོགས་ཆེན་ཞིག་གི་ནང་རྙེད་པ་ཡིན” ཞེས་ཁོས་
བཤད་དོན། “ངས་སྒྱོགས་ཆེན་ཁ་གཅོད་བྱེད་དེ་དག་ཡོད་ཚད་ཕྱིར་བླངས་རྗེས། དེ་ཚོ་ལ་
ཞིབ་ལྟ་གསལ་བོ་ཞིག་བྱས། གཙོ་སྐུད་ཉག་འདི་དེའི་ནང་གི་སྒྱོགས་ཆེན་ཞིག་ལས་ངས་
རྙེད་པ་ཡིན།”
མ་གཞི་གཙོ་སྐུད་ཉག་འདི་ཝེ་ཁོ་ལུའོ་ཡི་གསང་བརྡ་ཡིན་པ་རེད། དེས “བདག་པོ”
དེའི་བཀའ་ནི་ནོར་མེད་པར་མཚོན་པ་ཡིན། ངས་ཆུ་ཚོད་ཉེར་བཞིའི་ནང་སྒྱོགས་ཆེན་
དེའི་ཉེ་འདབས་སུ་ལས་རེས་བྱས་པའི་སོ་དམག་ཡོད་ཚད་མྱུར་མོར་ལོགས་ཟུར་དུ་བཀག་
བསྐྱིལ་བྱས་ཏེ། མི་སུ་དང་སུ་ལའང་འབྲེལ་བ་བྱ་མི་ཆོག་ཅིང་། སྔོན་དུ་ང་ལ་ཤེས་སུ་
བཅུག་རྗེས་ང་འཐད་པ་ཡིན་ན་མ་གཏོགས་མི་ཆོག་པའི་བཀའ་ཕབ།
སྐབས་དེར་སྐམ་དམག་པུའུ་ཀྲང་གི་གློག་འཕྲིན་འབྱོར་བྱུང་། ཏར་ཡིག་གཤམ་
གསལ་ལྟར།
གནས་སྐབས་མི་ལུས་སྲུང་སྐྱོབ་ཀྱི་ཁྲིམས་མེད་པར་བཟོས་པ་ཡིན། གྲོང་བརྡལ་དུ་དམག་
དོན་རྩིས་སྤྲོད་དོ་དམ་ལག་བསྟར་བྱ་དགོས། དགོས་ངེས་ཀྱི་འཛིན་བཟུང་བྱ་དགོས། ནུས་ཤུགས་
ལྡན་ཞིང་དུས་དང་རན་པའི་བྱེད་ཐབས་བཀོལ་དགོས། ག་དུས་ཡིན་ཡང་རང་རེའི་པུའུ་ལ་
གནས་ཚུལ་སྙན་སེང་ཞུ་དགོས།
ད་ལྟ་ང་ཚོ་ཡོད་སའི་གོ་གནས་འདིས། སྔར་ནས་ང་ཚོས་བྱེད་ཐབས་སྤྱད་ཆོག་པར་
149འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བྱས་ཡོད། ངས་མི་མངགས་ནས་སྐུ་ཞབས་རྐང་ཞ་ལྐོག་འཛིན་བྱེད་དུ་བཅུག་རྗེས། ཡང་
ལྐོག་ནས་ཁོ་རང་བཙན་རྫོང་དུ་ཁྲིད་ཡོང་ཞིང་། ངས་ཁོ་ལ་ལྟ་རྟོག་ནན་མོ་བྱས་ནས་མི་སུ་
ལའང་ཁ་བརྡ་བྱེད་དུ་འཇུག་མི་ཆོག་པའི་བཀའ་ཕབ། དང་ཐོག་ཁོས་ཡུན་རིང་སྐད་ཅོར་
བརྒྱབ་ནའང་། ཅང་མ་འགྱང་བར་ལྷིང་འཇགས་སུ་གྱུར་སོང་།
དེར་མཐུད་ནས་སྙན་སེང་ཞུ་རུ་ཡོང་མཁན་ཞིག་གིས་ཝེ་ཁོ་ལུའོ་ཡིས་དངོས་པོ་ཞིག་
ང་ཚོས་གསར་ཞུགས་དམག་མི་གཉིས་ལ་སྤྲད་པར་སྨྲ། དེ་ནས། ཁོ་རང་ཁ་ཕར་འཁོར་མ་
ཐག དམག་མི་འདི་གཉིས་བཟུང་ནས་བཀག་བསྐྱིལ་བྱས། དམག་མི་གཉིས་ཀྱི་ལུས་སྟེང་
དུ་ཤོག་བུ་ལེབ་མོ་ཆུང་བ་རེ་ཡོད་པ་སྔོག་བཤེར་བྱས་ནས་རྙེད་པ་དང་། དེའི་སྟེང་ཞ་སྨྱུག་
གིས་བྲིས་པའི་ཡི་གེ་འགའ་དང་རྟགས་འགའ་ཡོད་དེ།
གླག་རྒན་འཕུར་ཐེངས་གསུམ་པར།
ཡིད་ལ་དམ་འཛིན>
166
X X X X
མཛུབ་སྟོན་གཞིར་བཟུང་ནས། ངས་པུའུ་ཡི་ནང་དུ་གསང་བའི་གློག་འཕྲིན་ཞིག་
བཏང་སྟེ་གནས་ཚུལ་སྙན་ཞུ་ཞུས་ཤིང་། གོང་གསལ་གྱི་ཤོག་བུ་དེ་རྒྱས་བཤད་བྱས། ད་ལྟ་
ང་ཚོ་ཕལ་ཆེར་སྔར་ནས་ཧ་ཅང་བདེ་འཚམ་གྱི་གོ་གནས་ཤིག་ཏུ་ཡོད་པ་འདྲ་བས། ཝེ་ཁོ་
ལུའོ་ཡི་ཕྱི་གོས་རྫུན་མ་དེ་ཕྱིར་བརྟོལ་ན་མི་ཆོག་རྒྱུ་ཅི་ཡོད། དེ་ནས་མི་མངགས་ནས་ཁོ་རང་
འབོད་དུ་བཅུག ངས་ཡང་བསྐྱར་མི་མངགས་ནས་གཟུགས་མེད་སྣག་ཚས་བྲིས་པའི་ཡི་གེ་
དེ་ལེན་དུ་བཅུག དམག་མིའི་སྨན་པས་བྲིས་པའི་སྙན་ཞུ་ཞིག་ཀྱང་མཉམ་དུ་སྦྱར་འོངས། ད་
ལྟའི་བར་དུ། ཁོས་ཤོག་བུའི་སྟེང་གི་ཡི་གེ་ད་དུང་བརྟག་དཔྱད་བྱེད་མ་ཐུབ་མོད། གཞན་པའི་
བྱེད་ཐབས་འགའ་རེ་བཀོལ་ཆོག་ལ། གལ་ཏེ་ངས་ཁོ་ལ་ཚོད་ལྟ་བྱ་རྩིས་ཡོད་ཚེ་ཞེས་སྨྲ།
150དབྱིན་སྒོར་ཁྲི་བརྒྱ་ཤོག་མ།
ཅང་མ་འགོར་བར། ཝེ་ཁོ་ལུའོ་ནང་དུ་ཐོན་བྱུང་། ཁོ་ནི་ཐང་ཆད་ཅིང་བྲེལ་འཚུབ་
ལངས་པར་སྣང་མོད། ད་དུང་སྔར་བཞིན་དེ་འདྲའི་བབ་བརླིང་བརྟན་གསུམ་གྱི་ངང་
ནས་བསྡད། གལ་ཏེ་ཁོས་དོན་རྐྱེན་ཅི་ཞིག་བྱུང་བར་སྔར་ནས་ཚོར་ཡོད་ཚེ། ཁོས་ཀྱང་ངོ་
མདོག་དང་བྱ་སྤྱོད་སྟེང་ཅི་ཡང་མི་མངོན་པ་རེད། ངས་ཁོ་རང་དེ་རུ་འགྲེང་ནས་ཆུ་ཚོད་
སྐར་མ་གཅིག་གཉིས་ཙམ་འགོར་རྗེས་ཞི་འཇམ་སྒོས་ཁོ་ལ།
“བྱིས་པ། ཁྱོད་ཅིའི་ཕྱིར་ནམ་རྒྱུན་རྟ་ར་ཞིག་རལ་དེའི་ནང་འགྲོ་བ་ཡིན།"
ཁོས་ལན་འདེབས་སྐབས། རྣམ་འགྱུར་ནི་དེ་འདྲའི་ལྷད་མེད་ལྡན་ཞིང་། ཅི་བྱ་གཏོལ་
མེད་སྤུ་ཙམ་ཡང་མི་མངོན་པར།
“དེ་ད། ཅིའི་ཕྱིར་ཡིན་པ་ངས་ཀྱང་མི་ཤེས། དམག་དཔོན། ཁྱད་པར་ཅན་གྱི་རྒྱུ་
མཚན་ཅི་ཡང་མེད། ང་ནི་རང་ཉིད་གཅིག་པུར་འདུག་སྤྲོ་བ་ཙམ་དང་། དེ་རུ་རྩེ་བར་ཆས་
པ་ཙམ་ཡིན། "
“ཁྱོད་དེ་རུ་རྩེ་བར་ཆས་པ་ཙམ་ཡིན་ནམ།”
“འོ་ཡ། དམག་དཔོན།” ཁོས་ལན་འདེབས་སྐབས་ད་དུང་སྔར་བཞིན་ལྷད་མེད་
དག་གཙང་ལྡན་པ་རེད།
“ཁྱོད་དེ་རུ་འགྲོ་དོན་དེ་ཙམ་ཡིན་ནམ།”
“ཡིན་ཡ། དམག་དཔོན།” ཁོས་དེ་ལྟར་ལན་བཏབ་ཅིང་། སྐད་ཆ་བཤད་སྐབས་
མགོ་ཡར་དགྱེ་ནས། ཞི་འཇམ་གྱི་མིག་ཆེན་པོ་ལས་བྱིས་དུས་ཀྱི་ཡ་མཚན་ཆེ་བའི་རྣམ་
འགྱུར་ཞིག་མངོན་ཡོང་བ་ཡིན།
“དེ་ལྟར་ཡིན་པ་ཁྱོད་ཀྱིས་ཁག་ཐེག་ཐུབ་བམ།”
“ཡིན་ཡ། དམག་དཔོན། དེ་འདྲ་ཁོ་ཐག་ཡིན།”
མཚམས་ཅུང་ཙམ་བཞག་ནས......
151འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“ཝེ་ཁོ་ལུའོ།
ཁྱོད་ཀྱིས་ཅིའི་ཕྱིར་ནམ་རྒྱུན་ཡི་གེ་འབྲི་བ་ཡིན།"
“ང་ཡིན། ངས་ནམ་རྒྱུན་ཡི་གེ་མ་བྲིས་ཡ། དམག་དཔོན།”
“ ཁྱོད་ཀྱིས་བྲིས་མེད་དམ། ”
“མེད། དམག་དཔོན། འོ། གལ་ཏེ་ཁྱེད་ཀྱི་ནང་དོན་ནི་ངས་གང་དགར་བྲིས་པ་དེ་
དག་ཡིན་ཚེ། ངས་དངོས་གནས་འགའ་རེ་བྲིས་ཡོད་པ་ཡིན་ལ། དེ་ནི་རྩེད་མཚར་གྱི་ཆེད
དུ་ཡིན།”
“ཁྱོད་ཀྱིས་བྲིས་པ་དེ་དག་ཅི་ཞིག་ལ་བཀོལ་བ་ཡིན།”
“ཅི་ལའང་བཀོལ་མེད། དམག་དཔོན————བྲིས་ཚར་རྗེས་དེ་དག་གཡུགས་པ་ཡིན།”
“དེ་དག་གཏན་ནས་སུ་ལ་བསྐུར་མ་མྱོང་ངམ།”
“མ་མྱོང་། དམག་དཔོན།"
ངས་གློ་བུར་དུ “ཧྲང་ཞོ” ཞེས་པར་བྲིས་པའི་ཡི་གེ་དེ་ཁོའི་གདོང་མདུན་དུ་བཅར་
བ་ཡིན། ཁོ་ལ་ཡ་མཚན་དོག་ཙམ་སྐྱེས་ཀྱང་། མྱུར་དུ་ཞི་ལྷོད་པར་གྱུར་ལ། ཁོའི་མཁུར་
ཚོས་ཅུང་ཙམ་དམར་པོར་གྱུར།
“དེས་ན། ཁྱོད་ཀྱིས་ཡང་བསྐྱར་ཅིའི་ཕྱིར་གང་དགར་བྲིས་པ་འདི་དག་ཕྱི་ལ་བསྐྱལ་
བ་ཡིན།”
“ང་ལ་རྦད་དེ—ང་ལ་རྦད་དེ་ངན་སེམས་གང་ཡང་མེད། དམག་དཔོན།
“རྦད་དེ་ངན་སེམས་གང་ཡང་མེད། ཁྱོད་ཀྱིས་བཙན་རྫོང་གི་དམག་ཤུགས་བཀོད་
སྒྲིག་དང་གནས་ཚུལ་ནང་མའི་གསང་དོན་ཕྱིར་སྐྱེལ་བྱེད་བཞིན་ཡོད་པ་རེད། འོན་ཀྱང་
ཁྱོད་ཀྱིས་ད་དུང་དེ་ལྟར་བྱས་ཀྱང་ངན་སེམས་མེད་ཟེར་བ་ཡིན་ནམ།”
ཁོས་མགོ་བོ་སྨད་ནས། སྐད་ཆ་ཚིག་གཅིག་ཀྱང་མི་སྨྲ།
“ཝ་ཡེ། དྲང་མོར་ཤོད། ཡང་བསྐྱར་རྫུན་གཏམ་མ་ལབ། ཡི་གེ་འདི་སུ་ལ་བསྐུར་
152རྩིས་ཡིན།”
དབྱིན་སྒོར་ཁྲི་བརྒྱ་ཤོག་མ།
སྐབས་དེར་ཁོས་ཁ་སྐྱེངས་པའི་རྣམ་འགྱུར་ཞིག་མངོན་མོད། འོན་ཀྱང་མགྱོགས་མྱུར་
གྱིས་སླར་ཡང་ཞི་ལྷོད་དུ་གྱུར་ཏེ། ཧ་ཅང་རྣམ་དག་ཡིན་པའི་བཤད་སྟངས་ཀྱིས་ན་རེ།
“ངས་དོན་དངོས་ཁྱེད་ལ་བཤད། དམག་དཔོན——དོན་དངོས་ཡོངས་རྫོགས། ཡི་
གེ་འདི་བྲིས་ཏེ་མ་གཞི་ནས་བསམ་བཞིན་སུ་ཞིག་ལའང་སྐུར་འདོད་པ་མིན། ངས་ཡི་གེ་
བྲིས་པ་ནི་རྩེད་མཚར་འབའ་ཞིག་ཡིན། ད་ལྟ་ངོས་ཟིན་བྱུང་སྟེ། འདི་ནི་ནོར་འཁྲུལ་ཞིག་
རེད། བླུན་རྟགས་ཤིག་རེད—འོན་ཀྱང་ངས་ནོར་འཁྲུལ་ཐེངས་གཅིག་མ་གཏོགས་
བཟོས་མེད། དམག་དཔོན། ངས་རང་ཉིད་ཀྱི་མཚན་སྙན་གྱིས་ཁག་ཁུར་བྱས་པ་ཡིན།”
“ཨ། དེས་ང་རང་ཤིན་ཏུ་དགའ་རུ་བཅུག ཡི་གེ་འདི་འདྲ་འབྲི་བར་ཉེན་ཁ་ཡོད། ངའི་
རེ་བར་ཁྱོད་ཀྱིས་ཡི་གེ་འདི་གཅིག་པུ་མ་གཏོགས་མ་བྲིས་པ་ཁག་ཐེག་བྱས་པ་ཨེ་ཡིན།”
“རེད། དམག་དཔོན། རྦད་དེ་ཁག་ཐེག་བྱེད།’
ཁོ་བོའི་བརྟན་བརླིང་དང་སྙིང་སྟོབས་ཆེན་པོ་ལྡན་པའི་རྣམ་འགྱུར་དེར། མི་ཡིས་
བལྟས་ཚེ་ཡེ་ནས་ཡ་མཚན་དུ་འཇུག་པ་རེད། ཁོས་རྫུན་གཏམ་ཆ་ཚང་དེ་ལབ་སྐབས། དེ་
འདྲའི་རྣམ་དག་ལྡན་པར་མངོན་པ་དེས། མི་སུ་དང་གང་ལའང་བསྡུར་ཐབས་མེད་པ་ཞིག་
རེད། ངས་ཅུང་ཙམ་བསྒུགས་ནས། ཨུ་ཚུགས་ཀྱིས་སེམས་ཁོང་དུ་འཕྱུར་ཡོང་བཞིན་པའི་
ཁོང་ཁྲོའི་མེ་ལྕེ་མར་བསྣན་ཏེ་དེ་ནས་བཤད་དོན།
“ཝེ་ཁོ་ལུའོ། ད་ལྟ་ཁྱོད་ཀྱིས་ཕྱིར་དྲན་ཞིབ་མོ་ཞིག་བྱོས་དང་། ངས་དོན་ཆུང་རེ་གཉིས་
ཤིག་རྩད་གཅོད་བྱས་ནས། ཁྱོད་ཀྱིས་དེའི་ཐད་ང་ལ་རོགས་བྱེད་ཐུབ་མིན་ལ་ལྟ་འདོད།”
“ངས་ཤུགས་འདོན་ངེས། དམག་དཔོན།”
“དེས་ན། ངས་ཐོག་མར་ཁྱོད་ལ་འདྲི— ‘བདག་པོ’ དེ་སུ་ཡིན།”
ངས་དེ་ལྟར་དྲིས་པ་བརྒྱུད་དེ། ཁོས་མྱུར་དུ་ངའི་ཕྱོགས་ལ་ཡ་མཚན་གྱི་མིག་མདའ་
153འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཞིག་འཕངས་མོད། འོན་ཀྱང་ཚོར་སྣང་དེ་ཙམ་ཞིག་ཡིན། དེར་མཐུད་ནས་ཁོ་རང་ཡང་
བསྐྱར་བརྟན་བརླིང་དུ་བབས་ཏེ་ཞི་ལྷོད་ཀྱིས་ལན་འདེབས་རྒྱུར།
“ངས་མི་ཤེས། དམག་དཔོན།”
“ཁྱོད་ཀྱིས་མི་ཤེས།”
“ངས་མི་ཤེས།”
“ ཁྱོད་ཀྱིས་མི་ཤེས་ཁོ་ཐག་ཡིན་ནམ།"
ཁོས་ཨུ་ཚུགས་སྒོས་ང་ལ་མིག་གིས་ཅེར་མོད། འོན་ཀྱང་། ཁོ་རང་བྲེལ་འཚུབ་ལངས་
དྲགས་སོང་། ཁོའི་མ་ནེ་དལ་མོར་བྲང་ཁར་སྨད་བྱུང་བ་མཐོང་ལ། ཁོས་ཁ་མི་གྲག་པར།
ཁོ་རང་དེ་རུ་འགྲེང་ནས་བྲེལ་འཚུབ་ཀྱིས་སྒྲོག་གུ་ཞིག་ལ་བྱིལ་བྱིལ་བྱས་འདུག ཁོས་
ངོ་ཚ་མེད་པའི་བྱ་ངན་དེ་དག་སྒྲུབ་པ་ཡིན་མོད། འོན་ཀྱང་ཁོའི་ཚུགས་ཀ་དེར་བལྟས་ན་
ངོ་མ་སྙིང་རྗེ་སྐྱེ་བ་ཞིག་རེད། ཅུང་ཙམ་བསྡད་རྗེས། ངས་འདྲི་ཚིག་འདི་སྤྱད་ནས་དབེན་
འཇགས་གཏོར་བ་ཡིན་ཏེ།
66
‘མཆོག་གྱུར་མནའ་མཐུན’ ནང་དུ་མི་སུ་སུ་འདུ་བ་ཡིན།”
ཁོའི་ལུས་པོ་འདར་ཙམ་བྱས་པ་མཐོང་ཐུབ་ལ། ཁོའི་ལག་པས་སྣང་མེད་སྒོས་བརྡ་
གཏོང་གི་སྟངས་སྟབས་ཆུང་ངུ་ཞིག་ངོམ་པ་དེར་བལྟས་ན། དེ་ནི་བློ་ཕམ་པའི་མི་ཞིག་གིས་
སྙིང་རྗེ་སྒོམ་པར་ཞུ་བ་འདོན་པ་དང་འདྲ། འོན་ཀྱང་ཁོས་སྒྲ་མི་འབྱིན། ཁོ་རང་ད་དུང་
སྔར་བཞིན་ངོ་གདོང་ས་ལ་ཕྱོགས་ནས་དེ་རུ་འགྲེང་འདུག ང་ཚོ་ཚང་མ་དེ་རུ་ཙོག་པུར་
བསྡད་དེ་ཁོ་ལ་དམ་པོར་བལྟས་ནས་ཁོས་སྐད་ཆ་བཤད་པར་བསྒུག་པར། ཁོའི་མཁུར་ཚོས་
གཉིས་ལས་མིག་ཆུའི་རྡོག་པ་ཆེན་པོ་ཐུར་དུ་ལྷུང་ཡོང་བ་མཐོང་། འོན་ཀྱང་། ཁོས་སྔར་
བཞིན་ཁ་མི་གྲག ཅུང་ཙམ་བསྡད་རྗེས་ངས་ཁོ་ལ།
“ཁྱོད་ཀྱིས་ངེས་པར་ངའི་དྲི་བར་ལན་འདེབས་དགོས། བྱིས་པ། ཁྱོད་ཀྱིས་ངེས་པར་
154དབྱིན་སྒོར་ཁྲི་བརྒྱ་ཤོག་མ།
དུ་ང་ལ་དྲང་མོར་ཤོད། མཆོག་གྱུར་མནའ་མཐུན་ནང་དུ་མི་སུ་སུ་འདུ་བ་ཡིན།”
ཁོས་མུ་མཐུད་དུ་དེ་ལྟར་སྒྲ་མེད་ཀྱི་མིག་ཆུ་བཏོན། ངས་དེར་མཐུད་ནས་ཧ་ཅང་
གཟབ་ནན་གྱི་ཁ་ཕོས་བཤད་དོན།
“དྲི་བ་འདི་ལ་ལན་ཐོབས།”
ཁོས་ཤུགས་གང་ཡོད་ཀྱིས་རང་ཉིད་ཀྱི་སྐད་སྒྲ་བཀག་ཅིང་། དེ་ནས་ཞུ་བ་གཏོང་བ་
ལྟ་བུའི་མིག་མདངས་ཀྱིས་ཡར་ལ་བལྟས་ཏེ། ངུ་སྐད་འགག་བཞིན་ཚིག་འདི་འདྲ་ཞིག་
བཤད་བྱུང་སྟེ།
“འོ། ང་ལ་སྙིང་རྗེ་ཞིག་སྒོམ་རོགས། དམག་དཔོན། ངས་དྲི་བ་འདི་ལ་ལན་ལྡོན་
ཐབས་མི་འདུག རྒྱུ་མཚན་ངས་མི་ཤེས་པས་ཡིན།”
“ཅི་ཞིག”
“ངོ་མ་ཡིན་ཡ། དམག་དཔོན། ངས་ད་ལྟ་བཤད་པ་ཚང་མ་དྲང་གཏམ་ཡིན། ངས་རྩ་
བ་ནས་མཆོག་གྱུར་མནའ་མཐུན་ཟེར་བ་ཞིག་གོ་མ་མྱོང་། ངས་ང་རང་གི་མཚན་སྙན་གྱིས་
ཁག་ཁུར་བྱས་པ་ཡིན། དམག་དཔོན། འདི་སྐད་ཆ་ངོ་མ་ཡིན།”
“དོན་དེ་འདྲ་ཡོད་པ་རེད། ཡང་བསྐྱར་ཁྱོད་ཀྱི་ཡི་གེ་གཉིས་པར་ལྟོས་དང་། གན།
ཁྱོད་ཀྱིས་ཡི་གེ་འདི་དག་མཐོང་ངམ། ‘མཆོག་གྱུར་མནའ་མཐུན’ ཡིན་ནམ། ད་ལྟ་ཁྱོད་
ལ་ད་དུང་ཅི་ཞིག་བཤད་རྒྱུ་ཡོད་པར་ལྟ། "
ཁོས་མ་ཉེས་ཁ་གཡོགས་དང་། གནོད་པ་ཐེབས་པའི་རྣམ་འགྱུར་ངོམ་བཞིན་དུ། མགོ་
ཡར་དགྱེ་ནས་ངའི་གདོང་ལ་དྲང་མོར་ཅེར་ཏེ། སེམས་འགུལ་ཐེབས་པའི་ངང་ནས་ན་རེ།
“འདི་ནི་སྤྱོད་ངན་གྱི་ཀུ་རེ་ཞིག་རེད། དམག་དཔོན། ང་བློ་སེམས་རྩེ་གཅིག་གིས་
མི་བཟང་པོ་ཞིག་བྱེད་འདོད། རྩ་བ་ནས་མི་ལ་གནོད་བསྐྱལ་མ་མྱོང་། ཁོ་ཚོས་ང་ལ་འདི་
འདྲའི་ཀུ་རེ་རྩེ་ག་ལ་ཆོག འདི་ནི་མི་ཞིག་གིས་ངའི་ཡིག་གཟུགས་ལ་ལད་མོ་བྱས་པ་རེད།
155འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ངས་གཏན་ནས་ཡི་གེ་ཐིག་ཤར་འདི་འདྲ་ཞིག་བྲིས་མ་མྱོང་། ངས་རྩ་བ་ནས་ཡི་གེ་འདི་
འདྲ་ཞིག་རིག་མ་མྱོང་།”
“ཨ། ངན་རེངས་མཁྲེགས་གྱུར་གྱི་གཡོ་ཁྲམ་པ་ཁྱོད་འདི། ལྟོས་དང་། ཁྱོད་ཀྱིས་འདི་
ལ་ཅི་ཞིག་བཤད”
བཤད་མཚམས་དེར་སླེབས་རྗེས། ངས་དེ་མ་ཐག་ཨམ་ཕྲག་ལས་
གཟུགས་མེད་སྣག་ཚས་བྲིས་པའི་ཡི་གེ་དེ་ཕྱིར་བླངས་ཏེ་ཐད་ཀར་ཁོའི་མིག་མདུན་དུ་
བཅར་བ་ཡིན།
ཁོའི་ངོ་གདོང་དེ་མ་ཐག་སྐྱ་བོར་གྱུར།——ཤི་ཟིན་པའི་མི་ལྟར་སྐྱ་བོ་ཡིན། ཁོས་
མྱུར་དུ་ཕར་གཡོ་ཚུར་གཡོ་ཙམ་བྱས་ནས་ལག་པ་བསྲིངས་ནས་གྱང་ལ་ཁེན་ཏེ་བརྟན་
པོར་འགྲེང་སོང་། ཅུང་ཙམ་བསྡད་རྗེས། ཁོས་དམའ་ནས་ཕལ་ཆེར་གོ་དཀའ་བའི་སྐད་
གདངས་ཀྱིས་འདྲི་རྒྱུར།
“ ཁྱེད་ཀྱིས — བཏོན་ཟིན་ནམ།”
ངས་ད་དུང “བཏོན་ཟིན” ཞེས་པའི་རྫུན་གཏམ་འདི་ཁ་ནས་བཤད་མ་ཕོད་པར་
ང་ཚོའི་གདོང་གི་རྣམ་འགྱུར་གྱིས་སྔར་ནས་བདེན་གཏམ་བཤད་ཟིན་པ་ཐག་གིས་ཆོད།
རྒྱུ་མཚན་ངས་གསལ་བོར་མཐོང་ཐུབ་པ་ནི། བྱིས་པའི་མིག་མདངས་ཁྲོད་ཡང་བསྐྱར་
སྙིང་སྟོབས་ཀྱི་འོད་སྣང་འཁྱུག་བྱུང་བས་ཡིན། ངས་ཁོས་ཅི་ཞིག་བཤད་པར་བསྒུག་
བསྡད་མོད། འོན་ཀྱང་ཁོས་སྔར་བཞིན་ཁ་མི་གྲག་པ་རེད། དེའི་ཕྱིར་ངས་མཇུག་མཐར་
བཤད་དོན།
“ཝ་ཡེ། ཁྱོད་ལ་ཡི་གེ་འདིའི་ནང་གསང་བ་ཕྱི་ཤོར་བྱས་པར་ད་དུང་ཅི་ཞིག་བཤད་
རྒྱུ་ཡོད།”
ཁོས་ཧ་ཅང་བབ་བརླིང་གིས་ལན་བཏབ་ནས་ན་རེ།
“ཅང་བཤད་རྒྱུ་མེད། ངས་གསལ་བཤད་བྱེད་འདོད་པ་ནི། དེ་ནི་གནོད་པ་ཡེ་ནས་
156དབྱིན་སྒོར་ཁྲི་བརྒྱ་ཤོག་མ།
མེད་པ་ཞིག་དང་། དེས་མི་སུ་ཞིག་ལའང་གནོད་པ་སྐྱེལ་མི་སྲིད་པ་དེ་ཡིན།”
སྐབས་དེར་ང་ལ་བྲེལ་འཚུབ་ཅིག་ལངས་བྱུང་། རྒྱུ་མཚན་ནི་ཁོ་རང་གི་ཧ་ཅང་ཐག་
ཆོད་ལྡན་པའི་ལན་ལྡོན་སྟངས་དེ་ལ་ངས་དགག་པ་རྒྱག་ཐབས་མ་རྙེད་པས་ཡིན། མཐར་
གཏུག་ཇི་ལྟར་རྩད་འདྲི་བྱེད་འོས་པ་ངས་མི་ཤེས། འོན་ཀྱང་། གློ་བུར་ངས་དྲན་ཚུལ་
གཞན་ཞིག་ཏུ་དཀྱོགས་པ་ན། ད་གཟོད་ངས་དབུགས་ལྷོད་པོར་ལེན་ཐུབ་པར་གྱུར། དེ་
ནས་ངས་བཤད་དོན་
“ཁྱོད་ཀྱིས་བདག་པོ་དང་མཆོག་གྱུར་མནའ་མཐུན་གྱི་སྐོར་གཏན་ནས་མི་ཤེས་པར་
ཁག་ཐེག་བྱས་པ་ཡིན་ནམ། ཡི་གེ་དེ་ཁྱོད་ཀྱིས་བཤད་པའི་གཞན་གྱིས་རྫུན་བཟོ་བྱས་པའི
ཡི་གེ་དེ་བྲིས་མ་མྱོང་ངམ།”
“ཡིན། དམག་དཔོན།”
ངས་དལ་མོས་ངང་སྟེང་ལ་མདུད་པ་བརྒྱབ་པའི་གཙོ་སྐུད་དེ་འཐེན་ཡོང་སྟེ། སྐད་ཆ་
ཚིག་གཅིག་ཀྱང་མ་སྨྲས་པར་དེ་ཁོ་ལ་གཏད་ནས་ལྟ་རུ་བཅུག ཁོས་དོ་སྣང་སྤུ་ཙམ་མེད་
པའི་ངང་དེར་ཅེར་ནས་ཅུང་ཙམ་བལྟས་རྗེས། འདྲི་རྩད་བྱེད་པའི་རྣམ་འགྱུར་ཞིག་གིས་
ང་ལ་བལྟས་བྱུང་། སྐབས་དེར་ང་རང་སྔར་ནས་བཟོད་ཐབས་མེད་པའི་གནས་སུ་སླེབས་
སོང་བ་རེད། འོན་ཀྱང་། ངས་ཁོང་ཁྲོའི་མེ་ལྕེ་དྲག་པོ་མར་མནན་ནས། སྔར་བཞིན་བཤད་
སྟངས་སྤྱིར་བཏང་ལྡན་པའི་སྒོ་ནས་བཤད་དོན།
“ཝེ་ཁོ་ལུའོ། ཁྱོད་ཀྱིས་འདི་མཐོང་བྱུང་ངམ།”
“མཐོང་བྱུང་། དམག་དཔོན།”
“འདི་ནི་ཅི་ཞིག་ཡིན།”
“དེ་ཕལ་ཆེར་སྐུད་པ་ཉག་གཅིག་རེད།”
“ཕལ་ཆེར་ཡིན་ནམ། དེ་སྐུད་པ་ཉག་གཅིག་ཡིན། ཁྱོད་ཀྱིས་དེ་ངོས་ཟིན་ནམ།”
157འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“ངོས་མི་ཟིན། དམག་དཔོན” ཞེས་ཁོས་ལན་བཏབ་སྟེ། ནུས་ཤུགས་ཡོད་ཚད་ཀྱིས་
དེ་ལྟར་དང་ལེན་བྱེད་པ་ཡིན།
ཁོའི་ལྷོད་འཇགས་ཀྱི་བྱ་སྤྱོད་དེས་མི་ལ་ཡེ་ནས་ཡ་མཚན་སྐྱེ་རུ་འཇུག སྐབས་དེར་
ངས་སྐར་ཆ་འགའ་ལ་བཤད་མཚམས་བཞག་པར། དམིགས་ཡུལ་ནི་ཡུན་ཙམ་གྱི་ཁུ་སིམ་
གྱིས་ངས་མི་འགྱངས་པར་བཤད་དགོས་པའི་སྐད་ཆ་ལ་བག་ཆགས་ཟབ་མོ་ཞིག་འཇོག་
ཆེད་ཡིན། དེ་ནས། ང་ཡར་ལངས་ནས་ལག་པ་ཡ་གཅིག་ཁོའི་ཕྲག་པར་བཞག་སྟེ། གཟབ་
ནན་གྱིས་བཤད་དོན།
“དེ་ལྟར་བྱས་ན་ཁྱོད་ལ་ཕན་ཐོགས་མེད། སྙིང་རྗེ་བོའི་བྱིས་པ། ཕན་ཐོགས་གང་
ཡང་ཡོད་མི་སྲིད། ‘བདག་པོ’ ཞེས་པའི་གསང་བརྡ་འདི་དང་། མདུད་པ་བརྒྱབ་པའི་
སྐུད་པ་འདི་ནི། གྲུ་ཁའི་ཁུལ་གྱི་སྐྱོགས་ཆེན་ཞིག་གི་ནང་རྙེད་པ་ཡིན— "
99
“སྒྱོགས་ཆེན་ནང་ནས་རྙེད། འོ། མི་འགྲིག མི་འགྲིག མི་འགྲིག དེ་སྒྱོགས་
ཆེན་གྱི་ནང་རེད་མ་ཟེར། དེ་ནི་སྒྱོགས་ཁའི་ཁ་ལེབ་ཀྱི་གས་སྲུབས་ནང་རེད།—དེ་གས་
སྲུབས་ཀྱི་ནང་དུ་ཡོད་ངེས།” བཤད་མཚམས་དེར་སླེབས་པ་ན། ཁོས་དེ་མ་ཐག་པུས་མོ་
ས་ལ་བཙུགས་ནས་ལྟ་བར་མི་བཟོད་པའི་ངོ་གདོང་དེ་ཡར་བཏེགས་བྱུང་སྟེ། ངོ་ཤོར་ཐལ་
མདོག་དང་། སྐྲག་སྣང་བརྒྱ་ལྡན་དུ་གྱུར་འདུག
“མི་འགྲིག དེ་ནི་སྒྱོགས་ཆེན་ནང་དུ་ཡོད།"
“འོ། དེས་ན་ནོར་འཛོལ་ཅི་ཞིག་བྱུང་སོང་བ་རེད། གནམ་རྒན་མ། ང་ནི་ད་ལྟ་ཉིད་
དུ་ཚར་སོང་།” དེར་མཐུད་ཁོ་རང་དེ་མ་ཐག་ཡར་ལངས་ནས། ཕྱོགས་བཞིར་བྲོས་བྱོལ་
བྱས་ནས་ཁོ་རང་འཛིན་པར་སྲིང་བའི་ལག་པ་དེ་དག་ལ་གཡོལ་ཐབས་ཀྱིས། ཤུགས་གང་
ཡོད་ཀྱིས་དེ་ནས་བྲོས་པ་རེད། འོན་ཀྱང་། བྲོས་འགྲོ་བ་དཔེ་མི་སྲིད་པ་ཡིན། དེ་ནས། ཁོས་
ཡང་བསྐྱར་པུས་མོ་ས་ལ་བཙུགས་ནས་སྲོག་བསྡོས་ཀྱིས་ངུ་རྒྱངས་འཐེན་ཞིང་། ངའི་རྐང་
158དབྱིན་སྒོར་ཁྲི་བརྒྱ་ཤོག་མ།
བར་འཐམ་ནས་མི་གློད་ལ། ཞུ་བ་ཡང་ཡང་འཐེན་ཏེ་ན་རེ། “འོ། ང་ལ་སྙིང་རྗེ་ཞིག་སྒོམ་
རོགས། འོ། ང་ལ་བྱམས་བརྩེ་ཞིག་གནང་རོགས། ངའི་དོན་འདི་ཕྱི་ལ་མ་བཤད་རོགས། ཁོ་
ཚོས་ཆུ་ཚོད་སྐར་མ་གང་ལའང་ང་རང་སྲོག་ཐར་དུ་གཏོང་མི་སྲིད། ང་རང་སྲུང་བར་གྱིས།
ང་རང་སྐྱོབ་པར་གྱིས། ངས་ཡོད་ཚད་ཁས་ལེན་བྱ་འདོད།”
ང་ཚོས་དུས་ཚོད་ངེས་ཅན་ཞིག་བཀོལ་ནས། ཁོ་རང་ལྷིང་འཇགས་སུ་འབབ་ཏུ་
བཅུག ད་སོ་མའི་དེ་བཞིན་སྐྲག་ཏུ་མ་བཅུག་པར་ཁོའི་རྣམ་ཤེས་ཅི་ཙམ་རྒྱུན་ལྡན་ལྟར་
སླར་གསོ་འབྱུང་དུ་བཅུག་པ་ཡིན། དེ་ནས་ངས་ཁོ་ལ་འདྲི་ཚིག་འདོན་མགོ་བརྩམས་པར།
ཁོས་ཀྱང་གུས་གུས་ཞུམ་ཞུམ་གྱིས་ཕྱིར་ལན་བཏབ་ནས་མིག་མདངས་མར་ཕྱོགས་ཏེ། མར་
མར་དུ་བཞུར་ཡོང་བའི་མིག་ཆུ་བར་མེད་དུ་ཕྱིས།
“དེས་ན་དོན་དངོས་སྟེང་ཁྱོད་ནི་ངོ་ལོག་པ་ཞིག་རེད་ཨང་།'
“ཡིན་ཡ། དམག་དཔོན།"
“དེས་མི་ཚད་གསང་མྱུལ་བ་ཞིག་ཡིན་ནམ།”
“ཡིན་ཡ། དམག་དཔོན།"
“དེས་མི་ཚད་ཡུན་རིང་པོར་ཕྱི་རོལ་ནས་བསྐུར་ཡོང་བའི་མངོན་གསལ་བཀའ་
བཀོད་ལྟར་བྱ་འགུལ་སྤེལ་བ་ཡིན་ནམ།”
“ཡིན་ཡ། དམག་དཔོན།”
“རང་འགུལ་གྱིས་དེ་ལྟར་བསྒྲུབས་པ་ཨེ་ཡིན།”
“ཡིན་ཡ། དམག་དཔོན།'
“ཕལ་ཆེར། དེ་ལྟར་སྒྲུབ་པར་དགའ་བ་ཨེ་ཡིན།”
“ཡིན་ཡ། དམག་དཔོན། དེ་ལ་ཁས་མ་བླངས་ཀྱང་ཕན་མི་ཐོགས། ལྷོ་ཕྱོགས་ནི་ངའི་
ཕ་ཡུལ་ཡིན། ངའི་སེམས་ལྷོ་ཕྱོགས་ལ་གཏོགས་པ་ཡིན་ཏེ། ང་ནི་སེམས་རྩེ་གཅིག་གིས་
159དེའི་ཆེད་དུ་ཡིན།”
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“དེས་ན། ཁྱོད་ཀྱིས་ང་ལ་བཤད་པའི་ཁྱོད་ཀྱིས་མྱངས་པའི་དཀའ་སྡུག་དང་། ཁྱོད་
ཀྱི་ཁྱིམ་མི་ལ་གནོད་པ་ཐེབས་པ་དག་ནི། ཚང་མ་དེའི་དགོས་མཁོའི་ཆེད་དུ་རྫུན་སྒྲིག་
བྱས་པ་ཡིན་ནམ།”
“ཁོ་ཚོ་རེད————ཁོ་ཚོས་ང་ལ་བཤད་དུ་བཅུག་པ་ཡིན། དམག་དཔོན།"
“དེའི་ཕྱིར་ཁྱོད་ཀྱིས་ཁྱོད་ལ་སྙིང་རྗེ་དང་ཁྱོད་རང་བསྡུ་ཉར་བྱས་པའི་མི་དེ་དག་ལ་
ངོ་ལོག་རྒྱབ་གཏོད་བྱ་རྩིས་བྱས་པ་རེད། ཁྱོད་ཀྱིས་ཁྱོད་ནི་ཅི་འདྲའི་ངན་པ་ཞིག་ཡིན་པ་
རྟོགས་སམ། མི་ངན་གྱིས་ངན་སྐུལ་ཐེབས་པའི་སྡར་མ་ཁྱོད།"
ཁོས་ཕྱིར་ལན་ཚིག་གཅིག་ཀྱང་མ་བཏབ་པར་ངུ་ཤུམ་རྐྱང་རྐྱང་བྱེད་པ་རེད།
“ཆོག་གི ད་དེ་དག་མི་གླེང་བར་བྱ། ད་ལྟ་དངོས་སུ་ཁ་བརྡ་བྱེད། ་ཧྲང་ཞོ’ ཟེར་
བ་དེ་སུ་ཡིན། ཁོ་གང་དུ་ཡོད།”
ཁོས་ངུ་རྒྱངས་བྱས་ཏེ། ང་ཚོར་བཙན་གྱིས་ཁོ་རང་ལ་ལན་གདབ་པར་མི་འཇུག་
པའི་ཞུ་བ་བྱེད་བསམ་འདུག ཁོས་བཤད་རྒྱུར། གལ་ཏེ་བཤད་ཚེ། ཁོ་རང་མི་ཡིས་གསོད
སྲིད་པ་རེད། ངས་ཁོ་ལ་འཇིགས་སྐུལ་ནས་བཤད་དོན། གལ་ཏེ་ཁོས་དོན་དངོས་མ་བཤད
ཚེ། ཁོ་རང་མུན་ནག་གི་ཁེར་སྡོད་བཀག་བསྐྱིལ་ཁང་དུ་བསྐྱལ་ནས། དེའི་ནང་ཟྭ་རྒྱག་
པར་བཤད། དུས་མཚུངས་སུ་ངས་ཁས་འཆེས་པར་གལ་ཏེ་ཁོས་ཁས་ལེན་གསལ་བོ་བྱས་
ཚེ། ངས་ཁོ་རང་སྲུང་སྐྱོབ་བྱས་ཏེ་གནོད་པ་གང་ཡང་ཐེབས་སུ་མི་འཇུག ཁོས་ལན་
ཅི་ཡང་མི་འདེབས་པར་ཁ་བཙུམས་ནས་མགོ་མི་སྒུར་བའི་རྣམ་འགྱུར་ཞིག་བསྟན་ཏེ།
ང་ཁོ་ལ་བྱ་ཐབས་བྲལ་དུ་བཅུག་པ་རེད། མཇུག་མཐར་ངས་ཁོ་རང་བཀག་བསྐྱིལ་ཁང་དུ་
ཁྲིད་དེ་ཁོས་མུན་ནག་གི་ཁང་བ་དེའི་ནང་སྐེ་བསྲིངས་ནས་བལྟས་རྗེས་བློ་ཁ་ཚུར་འཁོར་
བྱུང་བ་རེད། ཁོས་ངུ་འབོད་དང་ཞུ་བ་བྱེད་རྩིས་ཀྱིས་ཁོ་རང་གིས་སྐྱོན་ཆ་ཁས་ལེན་འདོད་
160དབྱིན་སྒོར་ཁྲི་བརྒྱ་ཤོག་མ།
པར་སྨྲས།
དེ་ནས་ངས་ཁོ་རང་ཁྲིད་ནས་ཕྱིར་ཐོན་ཏེ། ཁོས “ཧྲང་ཞོ” ཞེས་པ་དེའི་མིང་བཤད་
པ་མ་ཟད། ཁོའི་བྱད་དབྱིབས་ཞིབ་བརྗོད་གསལ་བོ་བྱས། ཁོས་བཤད་པ་ལྟར་ན་གྲོང་ཁྱེར་
གྱི་ཆེས་ཆེ་བའི་མགྲོན་ཁང་དེའི་ནང “ཧྲང་ཞོ” རྙེད་སྲིད་ལ། ཁོས་ལུས་ལ་སྤྱིར་བཏང་
གི་གོན་པ་གྱོན་ཡོད་ཟེར། ངས་ཁོ་ལ་ཡང་བསྐྱར་ཐེངས་གཅིག་འཇིགས་སྐལ་མི་བྱེད་ཀ་
མེད་བྱུང་། ཁོས་ད་གཟོད “བདག་པོའི” ཁྱད་ཆོས་ཞིབ་མོར་བརྗོད་པ་མ་ཟད། ཁོའི་མིང་
བཤད་བྱུང་། ཁོ་རང་ན་རེ། ཉིག་ཡོའི་པང་ཏེ་སྲང་ལམ་གྱི་སྒོ་རྟགས་ཨང་བཅོ་ལྔ་རུ་ཁོ་རང་
བཙལ་ཆོག་ལ། ཁོའི་གསང་མིང་ལR•F•ཀའེ་ལུའོ་ཏེ་ཞེས་འབོད་པ་ཡིན། ངས་གསང་མིང་
དེ་དང་ཁྱད་ཆོས་ཉིག་ཡོའི་ཉེན་རྟོག་ཅུའུ་ལ་བརྡ་སྦྱོར་བཏང་སྟེ། ཁོས་ཀའེ་ལུའོ་ཏེ་འཛིན་
བཟུང་བྱ་དགོས་པ་མ་ཟད། ཁོས་བདག་དོམ་གནང་ནས་ངས་མི་མངགས་ཏེ་ཁོ་བོ་ལྟ་སྐྱེལ་
བྱ་བའི་བར་དེ་ལྟར་བྱེད་དགོས་པར་བཤད།
“དེས་ན” ཞེས་ངས་བཤད་དོན། “དེ་ལྟར་བལྟས་ན། ད་དུང་ཡང ་ཏང་མཐུན
འགའ་ཞིག ‘ཕྱི་རོལ’ ན་ཡོད་དེ། ཕལ་ཆེར་ལོན་ཏོན་གསར་བ་རུ་ཡོད་ངེས། ཁོ་ཚོའི་མིང་
དང་ཁྱད་ཆོས་བཤད་རོགས།”
ཁོས་སྐྱེས་པ་གསུམ་དང་བུད་མེད་གཉིས་ཀྱི་མིང་དང་ཁྱད་ཆོས་བཤད་པ་ཚང་མ་
མགྲོན་ཁང་ཆེན་པོ་དེའི་ནང་བསྡད་ཡོད། ངས་དེ་རུ་ལྐོག་ནས་མི་མངགས་ཏེ། ཁོ་ཚོ་
དང “ཧྲང་ཞོ” མཉམ་གཅིག་ཏུ་འཛིན་བཟུང་བྱས་ནས་ཚང་མ་བཙན་རྫོང་དུ་བཙོན་
འཇུག་བྱས་པ་ཡིན།
“ཞོལ་ནས་ངས་ཁྱོད་ཀྱི་ཏང་མཐུན་གསུམ་དང་འབྲེལ་ཡོད་ཀྱི་དོན་ཡོད་ཚད་ཤེས་
དགོས། ཁོ་ཚང་མ་བཙན་རྫོང་འདིའི་ནང་ཡོད་པ་རེད།”
ངས་བལྟས་ན། ཁོས་ཡང་བསྐྱར་རྫུན་ཆ་ཚང་ཞིག་བསྒྲིགས་ནས་ངའི་མགོ་གཡོག་རྒྱུ་
161འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
རེད། འོན་ཀྱང་ངས་མི་དེ་གཉིས་ཀྱི་ལུས་སྟེང་དུ་སྔོག་བཤེར་བྱས་ནས་རྙེད་པའི་ལྐོག་གྱུར་
གྱི་ཤོག་བུ་དེ་བླངས་པ་ན། དེ་མ་ཐག་ཁོ་ལ་ཕན་ནུས་ཐོན་བྱུང་བ་རེད། ངས་ང་ཚོས་སྔར་
ནས་མི་གཉིས་འཛིན་བཟུང་བྱས་ཟིན་ལ། ཁོས་ངེས་པར་དུ་མི་གསུམ་པ་དེ་སྟོན་དགོས་
ཞེས་སྨྲས། དེ་ལྟར་བྱས་ཚེ་ཁོ་རང་སྐྲག་ཐག་ཆོད་ཅིང་ཁོས་སྐད་ཆེན་པོས་ན་རེ།
“འོ། ཁྱོད་ཚོས་ང་ལ་ཡང་བསྐྱར་བཙན་མི་བཀོལ་བར་ཞུ་བ་བྱེད། ཁོས་ང་རང་དེ་
གར་གསོད་ངེས་ཡིན།”
ངས་དེ་ཡོད་མི་སྲིད་པར་བཤད་ལ། ངས་མི་མངགས་ནས་ཁོའི་འགྲམ་ནས་ཁོ་རང་སྲུང་
སྐྱོབ་བྱེད་ངེས་ཡིན། ཡང་གཅིག་བཤད་ན། མི་དེ་ཚོ་འདུ་སྐབས་ཚང་མས་མཚོན་ཆ་ཁྱེར་
མི་ཆོག་པ་ཡིན། ངས་དམག་མི་གསར་བ་ཡོངས་འདུ་དགོས་པའི་བཀའ་ཕབ་རྗེས། ལུས་
ཡོངས་འདར་ལྕུག་ལྕུག་བྱེད་པའི་སྙིང་རྗེ་བོའི་ལྟས་ངན་འདི་ཕྱི་རོལ་དུ་སོང་ལ། གྲལ་ཤར་
གཅིག་གི་མི་དེ་དག་ཕྱོགས་ནས་གོམ་པ་མགྱོགས་བགྲོད་བྱས་ཤིང་། ཕྱི་ཚུལ་ནས་དོན་ཅི་
ཡང་བྱུང་མེད་པའི་རྣམ་འགྱུར་ངོམ་ཅི་ཐུབ་བྱས། མཇུག་མཐར། ཁོས་དེའི་ནང་གི་མི་ཞིག་
ལ་ཅི་ཞིག་བཤད་སོང་ལ། ཁོ་རང་ཕར་གོམ་པ་ལྔ་མ་སོང་སྔོན་དུ་མི་དེ་བཟུང་བ་ཡིན།
ཝེ་ཁོ་ལུའོ་ཡང་བསྐྱར་ང་ཚོ་དང་མཉམ་དུ་གནས་པར་བསྒུགས་ནས་སླེབས་སྐབས།
ངས་མི་དེ་གསུམ་མཉམ་དུ་ཁྱིམ་ལ་ཁྲིད་འོང་བའི་མངགས་བཅོལ་བཏང་། ངས་དེའི་ནང་
གི་མི་གཅིག་མདུན་དུ་ཡར་འགྲེང་དགོས་པའི་བཀའ་བབས་ནས་ན་རེ།
“ཝ་ཡེ། ཝེ་ཁོ་ལུའོ། མཉམ་ཞོག ཁྱོད་ཀྱིས་དོན་དངོས་གཞིར་བཟུང་ནས་ཤོད། ནོར་
འཆུག་སྤུ་ཙམ་ཡང་ཡོད་མི་ཆོག མི་འདི་སུ་ཡིན། ཁྱོད་ཀྱིས་ཁོའི་སྐོར་གྱི་དོན་ཅི་ཞིག་
ཤེས་པ་ཡིན།”
“མར་འབབ་ཐབས་མེད་པ” ཞིག་བརྒྱུད་རྗེས། ད་ནི་མཇུག་འབྲས་ཡོད་ཚད་ལ་དོ་
སྣང་བྱ་རྩིས་མེད་པར་ཁོས་མིག་མདངས་ཀྱིས་མི་དེའི་གདོང་ལ་ཅེར་ནས། ཐེ་ཚོམ་སྤུ་ཙམ་
162དབྱིན་སྒོར་ཁྲི་བརྒྱ་ཤོག་མ།
ཡང་མེད་པའི་སྒོ་ནས་བཤད་ཐེངས་གཅིག་གིས་འདི་ལྟར་ལྷུག་བརྗོད་བྱས།
ཁོའི་མིང་དངོས་ལ་ཆོ་ཀྲི•པུའུ་ལི་སི་ཐུའོ་ཟེར། ཁོ་ནི་ཨོ་ཨེར་ལེང་གསར་བའི་མི་ཡིན་ཏེ།
ལོ་གཉིས་ཀྱི་སྔོན “ལྷ་ཁང” རྟགས་ཅན་གྱི་མཚོ་འགྲམ་རྒྱུན་ཚིགས་གྲུ་གཟིངས་སྟེང་གྲུ་དཔོན་
ལས་རོགས་གཉིས་པ་བྱས་པ་ཡིན་ལ། ཁྲིམས་མེད་ལུགས་མེད་བྱེད་མཁན་གྱི་ལྟས་ངན་ཞིག་
ཡིན། ཐེངས་གཉིས་ལ་མི་བསད་དེ་བཙོན་དུ་བཅུག་མྱོང———ཐེངས་གཅིག་ནི་སྒྲིལ་འདེགས་
ཡོ་བྱད་ཀྱི་དབྱུག་པས་མིང་ལ་ཧེ་ཏེ་ཟེར་བའི་གྲུ་པ་དཀྱུས་མ་ཞིག་བསད་པ་དེ་ཡིན་ལ། ཐེངས་
གཞན་ཞིག་ནི་གྲུ་གཟིངས་རྐུབ་སྟེགས་ཀྱི་གྲུ་པ་ཞིག་བསད་པ་དེ་ཡིན། རྒྱུ་མཚན་ནི་གྲུ་པ་དེ་ཆུ་
རྡོ[1]འཕེན་པར་མ་འཐད་པས་ཡིན། དོན་དངོས་སུ་དེ་ནི་གྲུ་གཟིངས་རྐུབ་སྟེགས་ཀྱི་གྲུ་པས་སྒྲུབ་
འོས་པའི་བྱ་བ་ཞིག་མ་ཡིན། ཁོ་ནི་མྱུལ་མ་ཞིག་ཡིན། ཧྲང་ཞོས་ཁོ་རང་མངགས་ནས་འདིར་ཐོན་
པ་ཡིན་ལ། དམག་དོན་གསང་བ་མྱུལ་ཞིབ་བྱེད་པའི་བྱ་བ་སྒྲུབ་པ་ཡིན། ཁོ་རང་སྔོན་ཆད “ཧྲིན་
ཉི་ཀུའུ་ལ་སི” རྟགས་ཅན་སྟེང་གི་གྲུ་དཔོན་ལས་རོགས་གསུམ་པ་ཡིན། ང་བརྒྱད་ལོར་གྲུ་
གཟིངས་དེ་མོན་ཧྥེ་སི་ཉེ་འདབས་སུ་འགས་གཏོར་བྱུང་ནས་ཨེན་ཙམ་མིན་ཚེ། ཁོ་རང་ལ་ཁྲིམས་
འགལ་ལུས་ཆད་བཅད་དེ་སྲོག་ཤོར་ཡོད་དེ། རྒྱུ་མཚན་ནི་ཤི་རྨས་ཐེབས་པའི་མི་དེ་དག་ཤིང་གྲུ་
ཁོག་སྟོང་ཞིག་གི་ནང་བཞག་ནས་གྲུ་ཁར་སྐྱེལ་སྐབས་ཁོས་མི་དེ་དག་གི་དངོས་པོ་བརྐུས་པ་ཡིན།
ཁོས་དེ་ལྟར་མར་བཤད་དེ ——མི་དེའི་འབྱུང་ཁུངས་སླ་བཅོས་སྤུ་ཙམ་མེད་པར་
བརྗོད་བྱུང་བ་ཡིན། ཁོས་ཁས་བླངས་ཚར་རྗེས་ངས་མི་དེ་ལ།
“ཁྱོད་ཐེར་འདོན་འདི་དག་ལ་བཤད་རྒྱུ་ཅི་ཞིག་ཡོད” ཅེས་སྨྲས་པ་ན། ཁོས་ང་
ལ “ཁྱོད་ཀྱི་ངོར་བལྟས་ནས་སྐད་ཆ་བཤད་པར་ལེ་བདའ་མ་གནང་རོགས། དམག་དཔོན།
འདི་ནི་གོ་ཐོས་བྱུང་མ་མྱོང་ལ། ཁུངས་ལུང་གཏན་ནས་མེད་པའི་རྫུན་གཏམ་ཆེན་པོ་ཞིག་
རེད” ཅེས་བཤད།
[1] ལྕགས་ཀྱི་ཐོ་བ་བཏགས་པའི་ཐག་པ་ཆུའི་ཞབས་སུ་འཕངས་ནས་ཆུའི་གཏིང་ཚད་འཇལ་བ་ལ་ཟེར།
163འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ངས་ཁོ་རང་བཀག་བསྐྱིལ་བྱ་བའི་བཀའ་བཀོད་གནང་རྗེས། སྔ་རྗེས་སུ་གཞན་པའི་
མི་གཉིས་མདུན་དུ་བོས་ཤིང་མཇུག་འབྲས་གཅིག་མཚུངས་རེད། བྱིས་པས་མི་རེ་རེའི་
འབྱུང་ཁུངས་ཇི་མ་ཇི་བཞིན་བཤད་བྱུང༌།
བཤད་པའི་སྐད་ཆ་ཡོད་ཚད་དང་དཔེར་བརྗོད་
པའི་དོན་ཚན་རེ་རེ་དང་། ཁོས་གསལ་བཤད་བྱེད་སྐབས་ཚང་མར་སོམ་ཉི་སྤུ་ཙམ་ཡང་
མེད། འོན་ཀྱང་། ངས་སུའི་ཁ་ནས་ཀྱང་དྲིས་ལན་ཅི་ཡང་མ་རྙེད་པས། ཁོ་ཚོ་ཁོང་ཁྲོ་རབ་
ཏུ་འབར་ཞིང་། ཚིག་ཐག་གཙང་བཅད་སྒོས་དེ་ཡོད་ཚད་རྫུན་རྐྱང་རྐྱང་ཡིན་པར་བཤད།
ཁོ་ཚོས་གསལ་བཤད་ཅི་ཡང་མི་བྱེད་པ་རེད། ངས་ཡང་བསྐྱར་ཁོ་བཀག་སྡོམ་བྱས་རྗེས་
ལྷག་མའི་འཛིན་བཟུང་བྱས་པའི་མི་གཅིག་རེ་གཅིག་རེ་བཞིན་བོས་པ་ཡིན། ཝེ་ཁོ་ལུའོ་
ཡིས་ཁོ་ཚོའི་འབྱུང་ཁུངས་ཡོད་ཚད་བཤད་བྱུང—ཁོ་ཚོ་སྔོན་ཆད་ལྷོ་ཕྱོགས་ཀྱི་གྲོང་
ཁྱེར་ག་གེ་མོའི་མི་ཡིན་པ་མ་ཟད། ཁོ་ཚོས་ལྐོག་གཡོའི་བྱ་བ་འདི་སྒྲུབ་པའི་བྱེ་བྲག་ཞིབ་ཕྲ་
རྒྱས་སྤྲོས་བྱས།
འོན་ཀྱང་མི་དེ་དག་གིས་ཁོས་བཤད་པ་གཏན་ནས་ཁས་མི་ལེན་པར་ཁོ་ཚོའི་གྲས་
ཀྱི་མི་གཅིག་གིས་ཀྱང་ཁས་མི་ལེན་པ་རེད། སྐྱེས་པ་དེ་དག་རབ་ཏུ་ཁྲོས་ཤིང་། སྐྱེས་མ་དེ་
དག་སྐད་མཉམ་གྱིས་ངུ་བ་རེད། ཁོ་ཚོའི་བཤད་པ་ལྟར་ན། ཁོ་ཚོ་ཚང་མ་ནུབ་ཕྱོགས་ནས་
ཐོན་པའི་མང་ཚོགས་ལྷད་མེད་ཡིན་པ་དང་། ཚང་མ་མཉམ་འབྲེལ་ལ་དགའ་བ་ཡིན། ང་
ལ་ཤིན་ཏུ་སུན་སྣང་སྐྱེ། མི་འདི་རིགས་བཀག་སྡོམ་བྱས་ནས། ཡང་བསྐྱར་ཐེངས་ཤིག་ཝེ
ཁོ་ལུའོ་ལ་འདྲི་རྩད་བྱས་པ་ཡིན།
“ཨང་རྟགས166ཅན་དེ་གང་དུ་ཡོད་ལ། B•Bནི་སུ་ཡིན།”
འོན་ཀྱང་ཁོས་བློ་ཐག་རྦད་ཆོད་ཀྱིས་འདི་རུ་དབྱེ་མཚམས་བཟུང་བ་རེད། ཁྱོད་ཀྱིས་
མགོ་བསྐོར་ཡང་ཆོག འཇིགས་སྐུལ་ཡང་ཆོག ཚང་མས་ཁོ་ལ་ཕན་མི་ཐོགས་པ་ཡིན།
དུས་ཚོད་བྱ་འཕུར་བ་བཞིན་འདས་སོང—ད་ལྟ་ངེས་པར་དུ་གཟབ་ནན་གྱི་བྱེད་ཐབས་
164དབྱིན་སྒོར་ཁྲི་བརྒྱ་ཤོག་མ།
མི་སྤྱོད་ཀ་མེད་བྱུང་། དེ་ནས་ངས་ཁོའི་མཐེ་བོང་གཉིས་བསྡམས་ནས། ཁོས་རྐང་བ་གནམ་
ལ་འགྱོག་བཞིན་ཡར་འགྲེང་བ་ཡིན། ཁོ་བསྡད་ཀྱིན་ཇེ་གཟེར་ཡིན་པའི་སྡུག་བསྔལ་མ་
བར་འདུག འོན་ཀྱང་ངས་སྔར་བཞིན་མུ་མཐུད་རྒྱུན་འཁྱོངས་བྱས་པ་ན། ཅང་མ་འགོར་
བཟོད་པར་ཨག་སྐད་འཛེར་འདོན་བྱས་པ་དེ།
གཞན་གྱིས་ཐོས་ནའང་བཟོད་བླགས་བྲལ་
བར་ཁོས་ཨག་སྐད་ཕྲ་མོ་འདོན་བཞིན་ན་རེ།
“ཨ་ཡ། ཁྱོད་ཚོས་ང་མར་ཞོག་དང་ཞུ་བ་བྱེད། ང་བཤད་པར་འཐད་པ་ཡིན།”
“མིན།—ཁྱོད་ཀྱིས་ངས་ཁྱོད་མར་མ་ལྷོད་སྔུན་ལ་བཤད་དགོས།”
སྐབས་དེར་སྐར་ཆ་རེ་རེ་ལའང་ཁོ་རང་སྡུག་བསྔལ་གྱིས་བཟོད་བླགས་བྲལ་བར་
གྱུར་ཏེ་ཁོས་དེ་མ་ཐག་ཡོངས་རྫོགས་བཤད་སོང་།
བཤད་པ་
“ཨང་རྟགས166ཅན་གྱི་ཁང་བ་དེ། གླག་རྒོད་འགྲུལ་ཁང་རེད།”
འདི་ནི་གཙང་འགྲམ་གྱི་འགྲུལ་ཁང་ཞིག་རལ་ཞིག་ཡིན་ལ། དེ་ནི་ལས་ཀ་པ་དཀྱུས་མ་ཁ་
ཤས་དང་། གྲུ་ཁའི་ལས་བཟོ་བ། ཡང་ན་མཐོ་རིམ་མི་རྣམས་དུས་རྒྱུན་དེ་འདྲ་མི་འགྲོ་བའི་
ས་ཆ་ཞིག་ཡིན།
དེ་ནས་ངས་ཁོ་རང་མར་གློད་རྗེས་ལྐོག་གཡོ་དེའི་དམིགས་ཡུལ་ཅི་ཡིན་ཤེས་པར་འདོད།
“དེ་རིང་ནམ་གུང་བཙན་རྫོང་འཕྲོག་ལེན་བྱ་རྒྱུ་རེད།”
“ངས་སྔར་ནས་ལྐོག་གཡོ་འཆར་འགོད་ཀྱི་མགོ་བ་ཐམས་ཅད་འཛིན་བཟུང་བྱས་
པ་ཨེ་རེད།”
“མ་རེད། ཁྱོད་ཀྱིས་བཟུང་ཟིན་པའི་མགོ་བ་ལས་གཞན། ད་དུང་ཨང་རྟགས166ཁང་
བའི་ནང་འདུ་རྩིས་བྱ་བཞིན་པ་དེ་དག་ཡོད།"
66
‘ཡིད་ལ་དམ་འཛིན × ×××’ ནི་ནང་དོན་ཅི་ཡིན།”
ཁོས་ལན་མི་ལྡོན་པ་ཡིན།
16566
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ང་རྟགས166ཅན་གྱི་ཁང་བས་བཀོལ་བའི་གསང་བརྡ་ཅི་ཡིན།”
66
‘FFFFF’ དང «MMMMM’
ཡིག་འབྲུ་རྒྱུད་འབྲེལ་མ་དེའི་ནང་དོན་ཅི་ཡིན།
ཕྱིར་ལན་ཐོབས་ཤིག དེ་མིན་ཁྱོད་ཀྱིས་ཡང་བསྐྱར་ཁྲིམས་ཆད་འཁུར་དགོས་པ་རེད།”
“ངས་གཏན་ནས་ལན་མི་འདེབས། ང་ཤི་ཡང་ཆོག ད་ལྟ། ཁྱོད་ཀྱིས་ཇི་ལྟར་བྱེད་
འདོད་ན་དེ་ལྟར་བྱོས་དང་།”
“ཁྱོད་ཀྱིས་ད་ལྟ་བཤད་པའི་སྐད་ཆར་འདང་ཞིག་རྒྱོབས་དང་། ཝེ་ཁོ་ལུའོ། འདི་
ཁྱོད་ཀྱི་ཆེས་ཐ་མའི་ཐག་གཅོད་ཡིན་ནམ།”
ཁོ་རང་གིས་བློ་ཐག་རྦད་ཆོད་ཀྱིས་ལན་བཏབ་ཅིང་སྐད་གདངས་དེ་འདྲའི་འཚབ་
འཚུབ་མེད་པ་ཞིག་རེད།
“ཆེས་ཐ་མའི་ཐག་ཆོད་ཡིན། ངས་ཧ་ཅང་ཁག་ཐེག་བྱེད་པ་ཡིན། དེ་ནི་ངས་ང་རང་
ལ་གནོད་པ་བཏང་བའི་ཕ་ཡུལ་ལ་དགའ་བར་ཁག་ཐེག་བྱས་པ་དེ་བཞིན་ཁག་ཐེག་བྱེད་
པ་དང་། དེ་བཞིན་ལྷོ་ཕྱོགས་ཀྱི་ཡོད་ཚད་ལ་སྡང་སེམས་སྐྱེ། ང་ཤི་ཡང་དོན་དེ་དག་ཕྱི་ལ་
མི་འཆོར་ཁོ་ཐག་ཡིན།"
ངས་ཡང་བསྐྱར་ཁོའི་མཐེ་བོང་གཉིས་བསྡམས་ནས་གནམ་ལ་དཔྱངས་པ་ཡིན། ཁོ་
རང་ཆེས་ན་ཟུག་ལ་སླེབས་དུས། ལྟས་ངན་འདིའི་སྡུག་སྐད་འདོན་པ་ཐོས་པས། མི་སེམས་
གས་པར་བྱེད། འོན་ཀྱང་ང་ཚོའི་ཁ་ནས་ཅི་ཡང་མ་ལོན། ཁྱོད་ཀྱིས་དྲི་བ་འདོན་ཐེངས་རེར།
ཁོ་ནམ་རྒྱུན་ཨག་སྐད་འདོན་བཞིན་ལན་གཅིག་འདྲ་ཞིག་འདེབས་སྲིད་དེ། “ང་ཤི་ཡང་
ཆོག དེས་མི་ཚད་ང་འཆི་བར་འདོད། འོན་ཀྱང་ངས་གཏན་ནས་མི་བཤད།”
ཧེ། ང་ཚོས་ཚ་འདྲི་ཚ་ལེན་གྱི་བྱེད་ཐབས་སྤྱོད་མཚམས་མི་འཇོག་ཀ་མེད་བྱུང་། ང་
ཚོར་ཡིད་ཆེས་གཏིང་ཟབ་ཏུ་ཡོད་དེ། ཁོས་ཤི་ཡང་ཉེས་པ་ངོས་ལེན་མི་བྱེད་པ་རེད། དེ་
ནས་ང་ཚོས་ཁོ་རང་གློད་པར་བཏང་རྗེས། ལྟ་རྟོག་ནན་མོའི་འོག་ཁོ་རང་བཀག་བསྐྱིལ་
166དབྱིན་སྒོར་ཁྲི་བརྒྱ་ཤོག་མ།
བྱས་པ་ཡིན།
དེའི་རྗེས། བསྟུད་མར་ཆུ་ཚོད་འགའ་ལ། ང་ཚོ་སྐམ་དམག་པུའུ་ལ་གློག་འཕྲིན་
བསྐུར་བར་ཡུན་རིང་བྲེལ་ལ། ཕྱོགས་གཅིག་ནས166ལ་འཇབ་རྒོལ་ཐེངས་ཤིག་བྱ་བའི་སྟ་
གོན་བྱས་པ་ཡིན།
དེ་ནི་སེམས་འགུལ་ཐེབས་པའི་དུས་ཤིག་ཡིན་ཏེ། གྲང་འཁྱག་གི་མཚན་མོ་ནག་པོ་
དེར། གནས་ཚུལ་སྔར་ནས་ཕྱི་ལ་ཤོར་ཏེ། བཙན་རྫོང་ཧྲིལ་བོ་ཉེན་ཟོན་བདེ་སྲུང་གི་རྣམ་
པར་ཚུད། སོ་ལྟའི་ལས་གནས་གསུམ་དུ་བསྣན་ལ། སུ་ཡང་གང་དགར་ནང་དུ་འགྲོ་འོང་
བྱེད་མི་ཆོག་ལ། ཁོ་ཚོས་གོམ་པ་སྤོ་མཚམས་འཇོག་པའི་བཀའ་བསྒོ་བྱ་ངེས་ཤིང་། དུས་
མཚུངས་སུ་མེ་མདའ་མགོ་བོར་གཏོད་སྲིད་པ་ཡིན། འོན་ཀྱང་། དེའི་སྐབས་སུ་ང་དང་ཝེ་
པུའུ་ཧྥན་གཉིས་ཀྱིས་དེ་སྔ་ནང་བཞིན་སེམས་ཁྲལ་མི་བྱེད་པ་ཡིན། རྒྱུ་མཚན་ནི་ལྐོག་
གཡོ་སྡེ་ཁག་དེ་སྔར་ནས་ཕལ་ཆེར་ལས་ནུས་ཤོར་བའི་རྣམ་པར་ལྷུང་ཡོད་ངེས་ལ། དེའི་མི་
སྣ་དེ་འདྲ་མང་པོ་ཞིག་ང་ཚོའི་ལག་ཏུ་ཚུད་ཡོད་པས་ཡིན།
ངས་དུས་ལྟར166ལ་སོང་སྟེ། B•Bའཛིན་བཟུང་བྱས་ཏེ། ཁོའི་ཁ་བཀག་རྗེས། ཡང་
བསྐྱར་ཁོའི་གཞུག་ཏུ་ཐོན་པའི་མི་ལ་ངོ་ཡ་བྱེད་པའི་བློ་ཐག་བཅད། ནམ་གུང་དུ། ཕལ་
ཆེར་ཆུ་ཚོད་གཅིག་དང་སྐར་མ་བཅོ་ལྔའི་སྟེང་། ང་རང་གསང་བའི་སྒོ་ནས་བཙན་རྫོང་
དང་ཁ་གྱེས་ལ། ལུས་སྟོབས་དར་ཞིང་རྒྱས་ལ་དཔའ་ངར་རྟུལ་ཕོད་ཀྱི་ཨ་མེ་རི་ཁའི་དངོས་
གཞིའི་དམག་མི་དྲུག་གིས་རྗེས་འབྲང་དམ་པོ་བྱས—དེ་ལས་གཞན་ད་དུང་བྱིས་པ་ཝེ་
ཁོ་ལུའོ་ཡི་ལག་ཟུང་རྒྱབ་ཏུ་བཀྱིགས་ནས་ངས་ཁོ་ལ་ང་ཚོ་ད་ལྟ166ལ་འགྲོ། ད་ནི་ཡང་
བསྐྱར་ཁྱོད་ཀྱིས་ང་ཚོར་རྫུན་གཏམ་པ་མཐོང་དུ་མི་འཇུག་པ་དང་། ང་ཚོ་ལམ་ལོག་ཏུ་མ་
འཁྲིད་ཅེས་བཤད་ལ། ཁོས་ངེས་པར་དུ་ང་ཚོ་ཁྲིད་ནས་འགྲོ་དགོས་པའི་ས་དེར་འགྲོ་བ་
ལས། དེ་མིན་ཚེ་ཁོས་མཇུག་འབྲས་ངེས་ཅན་ཞིག་འཁུར་དགོས་པར་བཤད།
167འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ང་ཚོ་ཁ་རོག་གེར་འགྲུལ་ཁང་དེའི་ཉེ་འདབས་སུ་བསྐྱོད་དེ། ས་དེར་ལྐོག་ཞིབ་བྱ་
རྩིས་བྱས། ཆང་ཁང་ཆུང་བའི་ནང་གློག་འོད་འཚེར་བཞིན་འདུག་པ་ལས། ཁང་བ་གཞན་
པ་རྣམས་མུན་ནག་གེར་འདུག ངས་སྒོ་ཕར་དེད་པ་ན། སྒོ་དེ་ལག་ཞོར་དུ་ཕྱེས་སོང་ལ། ང་
ཚོ་རྐང་འཇབ་ལག་འཇབ་ཀྱིས་ཁང་བའི་ནང་འཛུལ་ནས་ལག་ཞོར་དུ་མདུན་སྒོ་བརྒྱབ་
པ་ཡིན། འཇར་མན་པའི་འགྲུལ་བདག་དེ་རུ་བསྡད་དེ། བསྙེས་ལྡན་འདུག་སྟེགས་ཤིག་གི་
སྟེང་གཉིད་དུ་ཡུར་འདུག ངས་དལ་མོས་ཁོ་རང་བོས་ཏེ། ཁོའི་ཀོ་ལྷམ་ཕུད་ནས་ང་ཚོའི་
མདུན་ཕྱོགས་སུ་ལམ་འཁྲིད་དུ་བཅུག་ལ། དུས་མཚུངས་སུ་ཁོ་ལ་སྐད་འབྱིན་མི་ཆོག་པའི་
ཉེན་བརྡ་བརྒྱབ་པ་ཡིན། ཁོས་སྐད་སྒྲ་ཅི་ཡང་མི་འབྱིན་པར་ང་ཚོའི་ཁ་ལ་ཉན། འོན་ཀྱང་
ཁོ་རང་སྔར་ནས་སྐྲག་ཐག་ཆོད་པ་གསལ་བོར་མཐོང་ཐུབ། ངས་ཁོ་ལ་ལམ་ཁྲིད་ནས་ཁང་
བ་ཨང་རྟགས166ཅན་དེར་འགྲོ་དགོས་པའི་བཀའ་བསྒོས་གནང་བ་ཡིན། ཚང་མ་ཡར་
ཐོག་ཁང་གི་སྐས་ཐེམ་གཉིས་གསུམ་ལ་འགོས་ཏེ། བྱི་ལའི་རུ་ཁག་ཡང་མོ་ཞིག་དང་ཤིན་
ཏུ་མཚུངས། དེ་ནས། བར་ཁྱམས་རིང་པོ་ཞིག་གི་སྦུག་ལ་ཉེ་བར་བཏུད། ང་ཚོ་སྒོ་ཞིག་ཏུ་
སླེབས་བྱུང་ལ། ཤེལ་སྒོའི་ཕྱི་རོལ་དུ་ནང་གི་རབ་རིབ་ཀྱི་གློག་འོད་དེ་མཐོང་ཐུབ། ངས་སྒོ་
འདེད་པའི་ཚོད་ལྟ་བྱས ——སྒོ་ནང་ནས་ལྐོག་ཟྭ་བརྒྱབ་ཟིན་པ་རེད། ངས་སྐད་དམའ་
མོས་གཟུགས་གཞི་ཆེས་ཆེ་བའི་དམག་མི་ཞིག་ལ་བཀའ་ཕབ་སྟེ། ང་ཚོས་རང་
་་ཚོས་རང་ཉིད་ཀྱི་
ཕྲག་ཞེང་ཆེན་པོས་སྒོ་དེ་ཕར་དེད་ནས། གློ་བུར་ཐུག་བརྒྱབ་རྐྱེན། སྒོ་ཡི་བཏགས་འབྲེལ
ཆད་དུ་བཅུག་སོང་། ངས་གསལ་ལ་མི་གསལ་བའི་ངང་མལ་ཁྲིའི་སྟེང་དུ་མི་ཞིག་ཡོད་པ་
མཐོང—མི་དེས་མགོ་བོ་པྲ་ཚིལ་སྒྲོན་མེའི་ཕྱོགས་སུ་འཁོར་ནས། སྒྲོན་འོད་མེད་པར་
བཏང་བ་ཁོ་ན་མཐོང་ལ། ང་ཚོ་དེ་མ་ཐག་མུན་ནག་ནང་དུ་ཚུད། ང་གློ་རྡེག་གིས་གཅིག་
མཆོངས་ཏེ་མལ་ཁྲིའི་སྟེང་བུད་དེ། པུས་མོ་གཉིས་ཀྱིས་མི་དེ་བསྣན་པ་ཡིན། ངས་བཟུང་
བའི་མི་དེས་སྲོག་བསྡོས་སྒོས་འཕག་འཚག་བྱས་ཀྱང་། ངས་ལག་གཡོན་པས་ཁོའི་སྐེ་
168དབྱིན་སྒོར་ཁྲི་བརྒྱ་ཤོག་མ།
བཙིར་བ་ཡིན། དེ་ལྟར་བྱས་ན་ངའི་པུས་མོ་གཉིས་ཀྱིས་ཁོ་རང་ཤུགས་ཡོད་དུ་གནོན་ཐུབ།
དེ་ནས། སྣང་ཆུང་སྤུ་ཙམ་མ་བྱས་པར་ངས་དཀྲུམ་མདའ་ཕྱུང་ནས། དཀྲུམ་མདའི་སྐམ་པ་
འཐེན་པ་མ་ཟད། ཁོ་ལ་ཉེན་བརྡ་གཏོང་ཆེད། འཁྱག་སིབ་སིབ་ཀྱི་མདའ་སྦུག་ཁོའི་འགྲམ་
པར་གླན་ཏེ་བཀག་པ་ཡིན།
“ཝ་ཡེ། སུ་ཡོང་ནས་འབར་ཞུན་སྒྲོན་རོགས” ཞེས་བཤད་དོན། “ངས་ཁོ་རང་དམ་
པོར་བཟུང་ཡོད།”
བཀའ་ཕབ་པ་ལག་བསྟར་བྱུང་། འབར་ཞུན་གྱི་འོད་གློ་བུར་འཕྲོས་གསལ་དུ་གྱུར།
ངས་འཛིན་བཟུང་ཐེབས་པའི་མི་ལ་གཅིག་བལྟས་རྗེས། ཨ་ཡ། གནམ་རྒན་མ། མ་གཞི་དེ་
ནི་བུད་མེད་ལོ་གཞོན་ཞིག་རེད།
ངས་མོ་གློད་པར་བཏང་སྟེ་མལ་ཁྲི་ལས་མར་བབ་ཅིང་། འཚེར་སྣང་སྐྱེས་ནས་སྡོད་
མི་བདེ་བ་ལྟ་བུ་ཞིག་བྱུང་། མི་ཚང་མར་ཧད་ནས་ཉེ་འགྲམ་གྱི་མི་རེ་རེར་བལྟས་འདུག
ཚང་མས་ག་བྱེད་འདི་བྱེད་མི་ཤེས་པར་གྱུར། རྒྱུ་མཚན་ནི་འདི་འདྲའི་བློ་ཡུལ་ལས་འདས་
པའི་དོན་དེ་འདྲ་བྱུང་བའང་འདི་འདྲའི་གློ་བུར་ཞིག་ཡིན་པས་ཡིན། བུད་མེད་ལོ་གཞོན་
མ་དེ་སྐད་ཆེན་པོས་ངུས་ཏེ། ཉལ་ཐུལ་གྱིས་ངོ་གདོང་བཀབ་སོང་། འགྲུལ་བདག་གིས་ཞི་
འཇམ་གྱིས་བཤད་རྒྱུར།
“འདི་ནི་ངའི་བུ་མོ་ཡིན། ཕལ་ཆེར་མོས་ནོར་འཁྲུལ་ཞིག་བཟོས་པ་ཡིན་ནམ། ཨེ་རེད།”
“འདི་ཁྱེད་ཀྱི་བུ་མོ་ཡིན་ནམ། མོ་ཁྱེད་ཀྱི་བུ་མོ་ཡིན་ནམ།[1] "
“འོ། དེ་མིན་ནམ། མོ་ནི་ངའི་བུ་མོ་ཡིན། མོ་དོ་དགོང་སོ་མ་ཞིན་ཞིན་ན་ཐི་ནས་
ཕྱིར་ཁྱིམ་དུ་ལོག་པ་ཡིན།"
“གནའ་ཤི་བོ། བྱིས་པ་དེས་ཡང་བསྐྱར་རྫུན་གཏམ་སོང་། ཁང་བ་འདི་ཨང་རྟགས
[1] མ་ཡིག་ནི་འཇར་མན་གྱི་ཡི་གེ་ཡིན།
169འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
166ཅན་གྱི་ཁང་བ་ངོ་མ་དེ་མ་ཡིན་ལ། མི་འདི་ཡངB•Bམ་རེད། ཝ་ཡེ། ཝེ་ཁོ་ལུའོ། ཁྱོད་
ཀྱིས་ངེས་པར་ང་ཚོ་ལ་ཨང་རྟགས166ཅན་གྱི་ཁང་བ་ངོ་མ་དེ་བཙལ་དགོས། དེ་མིན་
ན——ཨ་ཡ། བྱིས་པ་དེ་གང་དུ་བུད་སོང་།"
བྲོས་སོང་བ་དེ། དོགས་གཞི་མེད་དེ་ཁོ་རང་བྲོས་སོང་བ་རེད། ད་དུང་། ང་ཚོས་
ཁོའི་གྲིབ་མ་ཙམ་ཡང་ཡང་བསྐྱར་མ་རྙེད་པ་རེད། འདི་ནི་མི་དཀའ་ལས་ལ་གཏད་པའི་
གནས་བབ་ཅིག་རེད། ང་རང་ཁྲོས་ནས་རང་ཉིད་ཀྱི་བླུན་རྟགས་ལ་བསྡིགས་ཏེ། དམག་
མི་གཅིག་ཁོའི་འགྲམ་དུ་མ་བཞག་པར་སྡིགས་དམོད་རྐྱང་རྐྱང་བྱས། འོན་ཀྱང་། སྐབས་
འདིར་ཡང་བསྐྱར་དེ་འདྲའི་བྱ་བར་ལེ་བདའ་བྱས་ཀྱང་ཕན་ཅི་ཐོགས། མིག་སྔར་གྱི་
གནས་ཚུལ་འོག ངས་ཇི་ལྟར་བྱས་ན་འགྲིག་གམ།—འདི་ནི་ལམ་སེང་ཐག་གཅོད་
དགོས་པའི་གནད་དོན་ཞིག་རེད། གང་ལྟར་ཡང་། བུ་མོ་དེB•Bཡིན་ཀྱང་སྲིད། དེ་ལ་ང་
རང་མི་རློམ་ནའང་། འོན་ཀྱང་མི་རློམ་པ་ཁོ་ནར་བརྟེན་ནས་མཇུག་འབྲས་ཐག་གཅོད་
ཀྱང་མི་ཆོག་པ་ཡིན། དེ་ནས་མཇུག་མཐར་ངས་ང་རང་གི་དམག་མི་ཞིག་ཁང་བ་ཨང་
རྟགས166པའི་ཕྱི་རོལ་བར་ཁྱམས་སྦུག་གི་ཁང་བ་སྟོང་བ་དེར་སྡོད་དུ་མངགས། ཁོ་ཚོ་
ལ་བཀའ་བསྒོས་ཏེ་མི་སུ་ཡིན་ཡང་། ཁོ་རང་བུ་མོ་དེའི་ཁང་བའི་ཉེ་སར་བཏུད་པ་ན།
མྱུར་དུ་འཛིན་བཟུང་བྱ་དགོས་པ་མ་ཟད། འགྲུལ་བདག་དང་ཁོ་ཚོ་མཉམ་དུ་བཞག་ནས།
ལྟ་སྐྱོང་ལེགས་པོ་བྱས་ཏེ། གནས་སྐབས་བཀའ་བཀོད་གཞུག་མར་བསྒུག་དགོས་པར་
བཤད། དེ་ནས་ང་བྲེལ་མྱུར་གྱིས་བཙན་རྫོང་དུ་ཕྱིར་སོང་སྟེ། དེ་རུ་སྔར་བཞིན་རྒྱུན་ལྡན་
ཡིན་མིན་ལ་བལྟས་པ་ཡིན།
བཟང་གི ཡོད་ཚད་ཚང་མ་རྒྱུན་ལྡན་ཡིན་པ་མ་ཟད། དེའི་གཞུག་ནས་ཀྱང་མུ་མཐུད་
དུ་རྒྱུན་ལྡན་རེད། བདེ་འཇགས་ཁག་ཐེག་བྱ་ཆེད། ང་མཚན་གང་པོར་མ་གཉིད་པ་ཡིན།
གོད་ཆག་ཅི་ཡང་མ་བྱུང་། ང་ལ་བཤད་མི་ཤེས་པའི་དགའ་སྤྲོ་ཞིག་སྐྱེས་ལ། སྐྱ་རེངས་གསལ་
170དབྱིན་སྒོར་ཁྲི་བརྒྱ་ཤོག་མ།
ལེར་ཤར་བ་མཐོང་ཚེ། ངས་པུའུ་ཡི་ནང་དུ་གློག་འཕྲིན་བཏང་ཆོག་སྟེ། སྐར་མའི་དར་ཆ་
སྔར་བཞིན་ཐི་ལང་པེ་ཨེར་བཙན་རྫོང་གི་མཁའ་དབྱིངས་སུ་སྐྱོད་བཞིན་ཡོད་ཅེས་སྨྲ་ཆོག
ལྗིད་ཤུགས་འགྲན་ཟླ་བྲལ་བའི་རྡོ་བ་ཞིག་ངའི་སེམས་ནང་ནས་ས་ལ་ལྷུང་
རེད། འོན་ཀྱང་། ངས་ད་དུང་དོགས་ཟོན་ལྷོད་པ་དང་རྣམ་གཡེང་ཡོད་མི་རུང་བ་བཤད་
མ་དགོས་པ་ཡིན། དེའི་རྒྱུ་མཚན་ནི་སྐབས་དེའི་གནས་བབ་ཛ་དྲག་གིས། ང་ལ་སྣང་མེད་
ཅུང་ཙམ་ཡང་ཡོད་མི་རུང་བར་བཟོས་པས་ཡིན། འཛིན་བཟུང་ཐེབས་པའི་མི་དེ་དག་
གཅིག་རེ་གཅིག་རེ་བཞིན་ངས་བརྒྱུད་འབོད་བྱས་ཏེ། ཁོ་ཚོས་བདེན་པ་ཁས་ལེན་བྱེད་
པའི་རེ་བ་བཅིངས་མོད། འབྲས་བུ་སྤུ་ཙམ་ཡང་མ་ཐོབ། ཁོ་ཚོས་མ་མགལ་སོ་བཅིང་གིས།
རང་ཉིད་ཀྱི་སྐྲ་ལོ་འཐོག་རྐྱང་རྐྱང་བྱེད་པ་ལས་ཅི་ཡང་མ་བཤད།
ཉིན་གུང་གི་སྔ་གཞུག་ཏུ། བོར་སྟོར་བྱུང་བའི་བྱིས་པའི་སྐོར་གྱི་གནས་ཚུལ་བསྒྲགས་
འོངས། མི་ཞིག་གིས་ཞོགས་པའི་ཆུ་ཚོད་དྲུག་པའི་སྟེང་། ཁོ་རང་ཕལ་ཆེར་དབྱིན་ལི་
བརྒྱད་ཕྱི་རོལ་གྱི་གཞུང་ལམ་སྟེང་ནུབ་ཕྱོགས་སུ་རྐང་ཐང་ལ་འགྲོ་བཞིན་པ་མཐོང་། ངས་
མྱུར་དུ་རྟ་དམག་ཅིག་དང་དམག་མི་ཞིག་མངགས་ནས་ཁོའི་རྗེས་སྙེག་ཏུ་བཅུག
ཁོ་ཚོས་
དབྱིན་ལི་ཉི་ཤུའི་ཕྱི་རོལ་དུ་ཁོ་རང་མཐོང་བ་ཡིན། ཁོས་སྔར་ནས་ལྕགས་དྲ་ཞིག་བརྒལ་
ཟིན་ལ། སྐབས་འདིར་ཐང་ཆད་པའི་ངང་གོམ་ཁ་ལྗིད་མོར་སྤོས་ཏེ་ཁ་བ་ལྷག་མའི་འདམ་
རྫབ་ཀྱིས་ཁེངས་པའི་རི་ཐང་ཞིག་བརྒལ་བཞིན་ཡོད་དེ། སྡེ་བའི་འགྲམ་གྱི་དབྱིབས་རྙིང་
གི་གཞིས་མལ་ཆེན་པོ་ཞིག་གི་ཕྱོགས་སུ་ཆས། ཁོ་ཚོ་རྟར་ཞོན་ནས་ནགས་ཚལ་ཆུང་ཆུང་
ཞིག་བརྒལ་ཏེ། ལམ་བསྐོར་ནས་སོང་སྟེ་གཞིས་མལ་གྱི་ཁ་གཏད་དུ་ཉེ་བར་བཅར། དེའི་
རྗེས། ཁོ་ཚོ་རྟ་ལས་མར་བབས་རྗེས་བྲེལ་མྱུར་སྒོས་གཡོས་ཁང་ནང་དུ་འཛུལ་བ་ན། དེ་
རུ་མི་གཅིག་ཀྱང་མི་འདུག ཁོ་ཚོ་ཡང་བསྐྱར་འཇབ་ནས་འགྲམ་ལོགས་ཀྱི་ཁང་བ་
དེའི་ནང་འཛུལ་བ་ན། དེའི་ནང་དུའང་མི་འདུག ཁང་བ་དེའི་མདུན་ཚོམས་སམ་ཡང་
171འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ན་འགྲུལ་འདུག་ཁང་དུ་བཞུད་པའི་སྒོ་དེ་ཕྱེས་འདུག ཁོ་ཚོས་སྒོ་དེ་བརྒྱུད་ནས་ཕར་
འགྲོ་རྩིས་བྱ་སྐབས། གློ་བུར་དུ་མི་སྐད་དམའ་མོ་ཞིག་ཐོས་བྱུང་། དེ་ནི་མི་སུ་ཞིག་གིས་
གསོལ་བ་འདེབས་པ་རེད། དེ་ནས། ཁོ་ཚོས་སེམས་ནང་དད་མོས་ཀྱིས་ཁེངས་བཞིན་གོམ་
མཚམས་བཞག ཀྲུང་ཝེ་ཡིས་མགོ་བོ་ནང་དུ་བསྲིངས་ནས། བགྲེས་པོ་ཞིག་དང་བགྲེས་
མོ་ཞིག་འགྲུལ་འདུག་ཁང་གི་གྲུ་ལོགས་སུ་སྡོད་པ་ལས་ཅི་ཡང་མ་མཐོང་། བགྲེས་པོ་དེས་
གསོལ་བ་འདེབ་བཞིན་ཡོད་དེ། ཁོས་གསོལ་འདེབས་བགྱིས་ཚར་མ་ཐག་བྱིས་པ་ཝེ་ཁོ་
ལུའོ་ཡིས་མདུན་ཕྱོགས་ཀྱི་སྒོ་ཕྱེས་ནས་ཁང་བའི་ནང་དུ་འཛུལ་བྱུང་། རྒན་རྒོན་དེ་གཉིས་
མཉམ་དུ་ཁོའི་ཕྱོགས་སུ་བརྒྱུགས་ནས། ཁོ་རང་ལ་དམ་པོར་འཁྱུད་དེ་དབུགས་ལེན་དཀའ་
བར་བྱས་ནས་ཕྱོགས་གཅིག་ཏུ་འུར་བརྒྱབ་ནས་ན་རེ།
“ང་ཚོའི་བྱིས་པ། ང་ཚོའི་གཅེས་ཕྲུག དཀོན་མཆོག་ལ་ཐུགས་རྗེ་ཆེ་ཞུ། བོར་ཟིན་
པ་སླར་ཡང་རྙེད་བྱུང་། ཤི་ཟིན་པ་སླར་ཡང་གསོན་བྱུང་།”
ཧ་ཧ། སྐུ་ཞབས། ཁྱེད་ཀྱིས་ཚོད་དཔག་བྱོས་དང་དོན་དེ་ཅི་འདྲ་ཞིག་རེད། མ་གཞི་
འདྲེ་ཕྲུག་དེ་གཞིས་མལ་དེ་ནས་སྐྱེས་ཤིང་ནར་སོན་པ་ཡིན་ལ། ཁོ་ཚེ་གང་བོར་ས་ཆ་
དེ་ནས་དབྱིན་ལི་ལྔ་ཡི་ཕྱི་རོལ་དུའང་གྱེས་མ་མྱོང་བར་གཟའ་འཁོར་གཉིས་ཀྱི་སྔོན་དུ།
ཁོ་ཁོམ་ཉུག་བྱས་ནས་ལམ་བར་ངའི་སྒར་ཤག་ཏུ་འབྱོར་ཏེ། སེམས་སྡུག་གི་གཏམ་རྒྱུད་
འབྲེལ་མ་དེ་རྫུན་སྒྲིག་བྱས་ནས་ང་ལ་མགོ་གཡོགས་པ་ཡིན། དེ་ངོ་མ་ཡིན། བགྲེས་པོ་དེ་
ཁོའི་ཨ་ཕ་ཡིན—མི་སྣ་ཡོན་ཏན་ཅན་ཞིག་ཡིན་ལ། སྔར་ནས་བགྲེས་ཡོལ་བྱས་པའི་ཡེ་
ཤེས་ཆོས་འཆད་མཁན་ཞིག་ཡིན། བགྲེས་མོ་དེ་ནི་ཁོའི་ཨ་མ་ཡིན།
ངས་མཚམས་འདིར་སྐད་ཆ་འགའ་བར་བཅུག་བྱ་དགོས་ཏེ། བྱིས་པ་དེའི་ཡོང་ཁུངས་
དང་ཁོའི་བྱ་སྤྱོད་ཁྱད་པར་བ་དེ་གསལ་བཤད་ཅིག་བྱ་དགོས། མ་གཞི་ཁོ་རང་ཆེས་དགའ་
ས་ནི་རིན་གོང་དམའ་མོའི་སྐྲང་གཏམ་དེ་དག་དང་། ཡང་ན་ཆེད་དུ་འདོ་མེད་གཏམ་རྒྱུད་
172དབྱིན་སྒོར་ཁྲི་བརྒྱ་ཤོག་མ།
འགོད་པའི་དུས་དེབ་དེ་དག་ཡིན། ནམ་རྒྱུན་སྐོམ་པའི་ཆུ་འདོད་ལྟར་དེ་ཚོ་ཀློག་འདོན་
བྱེད་པ་ཡིན—དེའི་ཕྱིར། ལྐོག་ནས་གསང་བའི་བྱ་འགུལ་སྤེལ་བ་དེ་དག་དང་། ཡང་ན་
གསོན་ཉམས་ལྡན་པའི་དཔའ་བོའི་བྱ་སྤྱོད་དེ་དག་ནི། ཏག་ཏག་ཁོའི་འདོད་བློ་དང་མཐུན་
པ་ཡིན། རྗེས་སུ་ཁོས་ཚགས་པར་སྟེང་གི་གནས་ཚུལ་དེ་བཀླགས་ནས་དེ་ཚོས་ཞིབ་འབྲི་
བྱས་པ་ནི་ང་ཚོའི་དཔུང་སྡེ་རུ་ངོ་ལོག་མྱུལ་མ་ཇི་ལྟར་མངོན་གབ་ཆ་མེད་དུ་གནས་པ་
དང་། ད་དུང་ཁོ་ཚོའི་ཐོས་ན་ཧང་སང་དགོས་པའི་རེ་ངན་དེ་དག ཡང་ན་ཁོ་ཚོའི་དུས་
ཡུན་ངེས་ཅན་ཞིག་ལ་སྐད་གྲགས་ཁྱབ་པའི་ཐེངས་གཉིས་གསུམ་གྱི་རླབས་ཆེའི་བྱ་སྤྱོད་
དག་ཡིན་ལ། གཞུག་ཕྱོགས་ཁོ་རང་དེའི་ཐད་ཀྱི་བསམ་པའི་བཀོད་ཤུགས་གསོན་ཉམས་
དོད་པོའི་ཡང་རྩེར་སོན་པ་ཡིན། ཟླ་བ་འགའི་དུས་ཡུན་ལ་ལྷོ་ཕྱོགས་ཀྱི་གཞོན་ནུ་ཞིག་
ཡུན་རིང་ཁོ་རང་གི་གྲོགས་པོ་བློས་ཐུབ་ཡིན། མི་དེ་ཁ་བདེ་ལྕེ་བདེ་དང་། སྟོང་འདང་
ལ་མཁས་པ། ཨོ་ཨེར་ལང་གསར་བ་དང་སྨི་ཞི་ཞི་པུ་གཙང་པོའི་སྟོད་རྒྱུད་ཀྱི་དབྱིན་ལི་
ཉིས་བརྒྱ་སུམ་བརྒྱའི་གྲུ་ཁའི་བར་འགྲོ་འོང་བྱེད་པའི་རྒྱུན་ཚིགས་གྲུ་གཟིངས་འགའི་
སྟེང “འདམ་རྫབ་ལས་མི”(ཡང་ན་གཙང་པོ་ནང་མའི་གྲུ་གཟིངས་སྟེང་གི་ལས་དོན་
ལག་རོགས་པ)ལོ་གཉིས་ལ་བྱས་མྱོང་བ་ཞིག་ཡིན། —དེའི་ཕྱིར། ཁྱོད་ཀྱིས་གལ་ཏེ་ས་
དེ་གའི་ས་མིང་དང་འབྲེལ་ཡོད་ཞིབ་ཆ་འགའ་རེ་དྲིས་ཚེ། ཁོས་ཆུ་བཞུར་བ་བཞིན་ལན་
འདེབས་ནུས་པ་ཡིན། ཡང་གཅིག་བཤད་ན། དམག་འཁྲུག་སྔོན་དུ་ང་རང་གིས་ས་ཆ་དེར་
ཟླ་བ་གཉིས་གསུམ་ལ་འཚོ་བ་རོལ་མྱོང་བ་དང་། ངས་ཁོང་དུ་ཆུད་པའི་མཐོང་ཐོས་དེ་ཙམ་
ཏག་ཏག་གིས་ང་ལ་བྱིས་པ་དེའི་མགོ་སྐོར་ཐེབས་པར་འདང་ངེས་པ་ཡིན། གལ་ཏེ་ང་ནི་
ས་སྐྱེས་རྡོ་སྐྱེས་ཀྱི་ལུའུ་དབྱི་སི་ཨན་ན་ཡི་མི་ཞིག་ཡིན་ཚེ། ཁོས་སྐད་ཆ་བཤད་ཚར་ནས་
སྐར་མ་བཅོ་ལྔ་ཙམ་མ་འགོར་བར། ངས་ཁོ་རང་གི་སྐྱོན་ཆ་མཐོང་སྲིད། ཁྱེད་ཀྱིས་ཁོས་ཁོ་
རང་གི་ལྐོག་གཡོའི་ནང་གི་འགྲེལ་བཤད་དཀའ་བའི་བརྗོད་དོན་འགའ་ལ་ཤི་ཡང་གསལ་
173འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བཤད་བྱ་མི་འདོད་པ་ཅིའི་ཕྱིར་ཡིན་པ་ཨེ་ཤེས། དེ་ནི་ཁོ་རང་ཉིད་ནས་ཀྱང་གསལ་བཤད་
བྱ་ཐབས་བྲལ་བས་ཡིན། —དེ་ཚོ་ལ་སྙིང་པོ་སྤུ་ཙམ་ཡང་མེད་པ་ཡིན། ཁོས་ཡོངས་སུ་
བསམ་ཚོད་བྱུང་རྒྱལ་གྱིས་སྨྲས་པ་ཡིན་ལ། སྔོན་དུ་བསམ་བློ་ཞིབ་མོ་མ་བཏང་ཚེ། རྗེས་
སུ་རང་ཁུངས་རང་སྐྱེལ་བྱ་ཐབས་བྲལ་བ་ནི་བཤད་མ་དགོས་པ་ཞིག་རེད། དེའི་ཕྱིར། གློ་
བུར་རྩད་འདྲི་བརྒྱུད་མ་ཐག ཁོས་དེ་ཚོར་འགྲེལ་བཤད་བྱ་ཐབས་ཡིད་ལ་འཆར་མི་ནུས་
པ་ཡིན། དཔེར་ན། ཁོས “སྣང་མེད་སྣག་ཚས” བྲིས་པའི་ཡི་གེ་དེའི་ནང་ནང་དོན་གཏིང་
ཟབ་ཅི་ཞིག་ཡོད་པ་བཤད་ཐབས་མེད། འདི་ནི་དངོས་གནས་ཡི་གེ་དེའི་ནང་གསང་བ་
གང་ཡང་ཡིབ་སྐུང་བྱས་མེད་རྐྱེན། དེ་ནི་ཤོག་རྐྱང་སྟོང་བ་ཁོ་ན་ཞིག་ཡིན། ཁོས་དངོས་པོ་
གང་ཡང་སྒྱོགས་ཆེན་ནང་བཞག་མྱངས་མེད་ལ། ཐ་ན་རྩ་བ་ནས་དེ་ལྟར་བྱ་འཆར་མེད།
རྒྱུ་མཚན་ནི་ཁོའི་ཡི་གེ་ཚང་མ་ཁོ་རང་གི་སྟོང་བསམ་ཁྲོད་ཀྱི་མི་སྣར་བྲིས་པ་ཡིན་
ལ། ཐེངས་རེ་རེར་ཁོས་ཡི་གེ་དེ་རྟ་རའི་ནང་སྦས་ནས་ནམ་རྒྱུན་དེའི་འཕྲོར་ཉིན་སྔོན་
མར་བཞག་པའི་ཡི་གེ་ཕྱིར་ཁྱེར་འགྲོ་བ་ཡིན། དེའི་རྐྱེན་གྱིས་ཁོས་མདུད་པ་བརྒྱབ་པའི་
གཙོ་སྐུད་དེ་ངོས་མི་ཟིན་པ་རེད། རྒྱུ་མཚན་ངས་སྐུད་པ་དེ་བླངས་ནས་ཁོ་ལ་སྟོན་སྐབས།
ཁོས་ད་དུང་ཐེངས་དང་པོར་དེ་མཐོང་བ་ཡིན། འོན་ཀྱང་། ངས་ཁོ་ལ་དེ་གང་ནས་ཐོན་
པར་ཤེས་སུ་བཅུག་ཚེ། ཁོས་ཐེ་ཚོམ་སྤུ་ཙམ་ཡང་མེད་པར་མྱུར་དུ་ཁོ་རང་གི་ཡ་མཚན་
གཏམ་རྒྱུད་ཁྲོད་ཀྱི་གར་ཉམས་ལྟར། དེ་ཁོས་དེར་བཞག་པ་ཡིན་ཞེས་ཁས་ལེན་པ་མ་ཟད།
རྐྱེན་དེར་བརྟེན་ནས་ཕན་ནུས་གསོན་ཉམས་ལྡན་པར་གྱུར་པ་རེད། ཁོས་སྐུ་ཞབས “ཀེ་
ལུའོ་ཏེ” ཟེར་བ་ཞིག་རྫུན་བཟོ་བྱས། སྐབས་དེར་ས་ཆ་དེ་རུ་པང་ཏེ་སྲང་ལམ་ཨང་རྟགས་
བཅོ་ལྔར་འབོད་པ་ཞིག་གཏན་ནས་མེད—ཐོག་ཁང་དེ་ཟླ་གསུམ་གྱི་སྔོན་དུ་བཤིགས་
ཟིན། ཁོས “ཧྲང་ཞོ” རྫུན་བཟོ་བྱས་ནས་ཁོས་སྐད་ཆ་ཆུ་བཞུར་བ་བཞིན་བཤད་དེ་ལས་
ངན་ཉེས་མེད་དེ་དག་ལ་གཏམ་རྒྱུད་གཅིག་རེ་གཅིག་རེ་བསྒྲིགས་ནས་ང་ལ་ཁོ་ཚོ་འཛིན་
174དབྱིན་སྒོར་ཁྲི་བརྒྱ་ཤོག་མ།
བཟུང་བྱེད་དུ་བཅུག་པ་མ་ཟད། ཁོ་ཚོ་དང་ཁོ་རང་བཙན་གྱིས་ངོ་གཏུག་བྱེད་དུ་བཅུག
ཁོས “B•B” ཟེར་བ་ཞིག་རྫུན་བཟོ་བྱས་ནས། ཡང་འདི་ལྟར་བཤད་ཆོག་སྟེ། ཁོས་ཐ་ན་
ཨང་རྟགས166ཅན་གྱི་ཁང་བ་ཞིག་རྫུན་བཟོ་བྱས། རྒྱུ་མཚན་ནི། ང་ཚོ་དེ་རུ་མ་སོང་ཡར་
སྔོན་དུ། ཁོས་གླག་རྒོད་འགྲུལ་ཁང་དུ་ཁང་བ་དེ་འདྲ་ཞིག་ཡོད་པ་དངོས་གནས་མི་ཤེས་
པ་ཡིན། ཁོ་ལ་དགོས་མཁོ་ཡོད་ཚེ། ཁོས་གང་དགར་མི་ཞིག་གམ་ཡང་ན་དོན་ཞིག་རྫུན་
བཟོ་བྱ་ནུས་པ་ཡིན། གལ་ཏེ་ངས་ཁོ་ལ “ཕྱི་རོལ” གྱི་མྱུལ་མ་ཐེར་འདོན་བྱ་བར་སྨྲས་
ཚེ། ཁོས་དོགས་པ་སྤུ་ཙམ་ཡང་མེད་པའི་སྒོ་ནས་ཁོ་རང་གིས་འགྲུལ་ཁང་དེར་རིག་མྱོང་
བའི་མི་ཆ་མེད་འགའ་ཞིབ་བརྗོད་བྱེད་པ་ཡིན། རྒྱུ་མཚན་ནི་ཁོས་མཚམས་རེར་དེ་ཚོའི་
མིང་འབོད་པ་ཐོས་པ་ཁོ་ན་ཡིན། ཨ། ཡིད་བློང་བློང་བྱེད་པའི་ཉིན་དེ་གའི་རིང་ལ། ཁོ་རང་
གིས་མཛེས་སྡུག་གི་བཀྲག་མདངས་ལྡན་ལ། གསང་བ་ལྐོག་གྱུར་དང་ངོ་མཚར་ལྡན་པའི་
འཇིག་རྟེན་ཞིག་ཏུ་འཚོ་བ་རོལ་འདུག ངས་བལྟས་ན་ཡོད་ཚད་དེ་དག་ཁོ་ལ་མཚོན་ན་
དངོས་གནས་ཡིན་པ་མ་ཟད། ཁོའི་སེམས་གཏིང་དུ་དེའི་ནང་ནས་རང་ཉིད་ལ་ཧ་ཅང་སྤྲོ་
དགའི་ཚོར་སྣང་ཞིག་ཐོབ་ཡོད་པར་འདོད།
འོན་ཀྱང་། ཁོས་ང་ཚོར་འོ་བརྒྱལ་གནང་བ་དངོས་གནས་མི་ཉུང་བ་མ་ཟད། ང་ཚོ་
ངོ་ཚར་གཏད་སོང་། ཁྱེད་ཀྱིས་ལྟོས་དང་། ཁོའི་ཆེད་དུ། ང་ཚོས་མི་བཅུ་ཕྲག་གཉིས་ཙམ་
འཛིན་བཟུང་བྱས་ཏེ། ཁོ་ཚོ་བཙན་རྫོང་དུ་བཀག་བསྐྱིལ་བྱས་ཤིང་། སོ་དམག་མངགས་
ནས་ཁོ་ཚོའི་སྒོ་སྲུང་དུ་བཅུག འཛིན་བཟུང་ཐེབས་པའི་མིའི་ཁྲོད་ཀྱི་མི་མང་ཤོས་ནི་
དམག་མི་ཡིན། ངས་ཁོ་ཚོར་དགོངས་དག་ཞུ་དགོས་དོན་མེད་མོད། འོན་ཀྱང་མི་གཞན་
པ་རྣམས་ནི་རྒྱལ་ཡོངས་ས་གནས་སོ་སོའི་ཐོབ་ཐང་ཅན་གྱི་མི་སྣ་ཡིན་པས་ཁྱོད་ཀྱིས་
དགོངས་དག་ཅི་འདྲ་ཞུས་ཀྱང་། ཁོ་ཚོའི་གུ་ཡངས་ཐོབ་མི་ནུས་པ་ཡིན། ཁོ་ཚོས་དེ་ལྟར་
ཤིན་ཏུ་ཁྲོ་བའི་མེ་ལྕེ་དགུང་དུ་མཆེད་དེ། ང་ཚོ་ལ་རྫོགས་རྒྱུ་མེད་པའི་ངང་སུན་པོ་བཟོས།
175འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཡང་གཅིག་བཤད་ན་བུད་མེད་དེ——གཅིག་ནི་ཨེ་ཧེ་ཨེ་ཁུལ་གྱི་གྲོས་མི་ཞིག་གི་ཆུང་མ་
དང་། གཞན་ཞིག་ནི་ནུབ་ཕྱོགས་ཆོས་དཔོན་གཙོ་བོ་ཞིག་གི་གཅེན་མོ་ཡིན—ཧེ། མོ་
ཚོས་ང་ལ་བསྟན་པའི་མཐོང་ཆུང་དང་ཡང་ཟློས་བསྐྱར་ཟློས་ཀྱི་འཕྱ་དགོད། ཡང་ན་ཁོང་
ཁྲོའི་མིག་ཆུ་དེ་དག་གིས་ང་ལ་དུས་ཡུན་རིང་པོར་མོ་ཚོ་བརྗེད་ཐབས་དཀའ་བའི་དྲན་
རྟེན་ཞིག་བཟོས་ནས་གྲུབ་པར་འདང་སྲིད།——དེ་མིན་ནམ། ངས་མོ་ཚོ་ནམ་ཡང་
ཡིད་ལ་བཟུང་ནས་ཡོད། རླུང་འགོག་མིག་ཤེལ་གྱོན་པའི་སྐུ་ཞབས་རྐང་ཞམ་གཞི་ཁོ་ནི་
ཧྥེ་ཁྲིན་གྱི་སློབ་གྲྭ་ཆེན་མོའི་སློབ་གཙོ་ཞིག་ཡིན་ལ། ཁོ་རང་འདི་རུ་ཁོའི་ཚ་བོའི་འདས་
མཆོད་མཛད་སྒོར་ཞུགས་སུ་ཡོང་བ་ཡིན། ལོས་ཡིན་ཏེ། དེའི་སྔོན་ཁོས་ལོ་ཆུང་ཝེ་ཁོ་
ལུའོ་གཏན་ནས་རིག་མ་མྱོང་བ་ཡིན། ཧེ། ཁོས་འདས་མཆོད་མཛད་སྒོ་ཐེངས་དེ་འཐུས་
ཤོར་བྱས་པ་མ་ཟད། ངོ་ལོག་དམག་མིའི་མྱུལ་མར་ངོས་བཟུང་ནས་བཀག་བསྐྱིལ་ཐེབས་
པ་ཡིན། འོན་ཀྱང་ཝེ་ཁོ་ལུའོ་མངོན་སུམ་འཛེམ་མེད་ཀྱིས་ངའི་སྒར་ཤག་ནང་འགྲེང་སྟེ།
མ་ཡིན་ཡིན་མདོག་གིས་ཁོ་ནི་ཅ་ཨེར་ཝེ་སི་ཏུན་གྱི་བྱས་ཉེས་ཆེས་མངོན་གསལ་དོད་
པོ་ཡིན་པའི་ཁྲམ་པའི་ཚོགས་པ་དེའི་ནང་གི་ཡི་གེ་རྫུན་མ་བཟོ་མཁན་དང་། མི་ནག་
གཡོག་པོ་འཚོང་མཁན། རྟ་རྐུན་ཇག་པ། མེ་གཏོང་མཁན་ཡིན་ཚུལ་བརྗོད་བཞིན་ཡོད།
བལྟས་ནས་ཡོང་ན་དོན་འདི་ནི་སྙིང་རྗེ་བོའི་སྐུ་ཞབས་རྒན་པ་དེས་ཡེ་ནས་བརྗེད་མི་
སྲིད་པ་ཡིན།
ཡང་གཅིག་བཤད་ན་སྐམ་དམག་པུའུ་དེ། འོན་ཀྱང་། གནམ་རྒན་མ་ཡ། ང་ཚོས་ད་
ནི་ཡང་བསྐྱར་དོན་དེ་དག་མི་གླེང་བར་བྱའོ། །
ཟུར་མཆན ངས་ཧྲའོ་ཞའོ་ལ་ངས་བྲིས་པའི་རྩོམ་ཡིག་འདི་བསྟན་པ་ན། ཁོས་
བཤད་རྒྱུར། “ཁྱེད་དམག་དཔུང་ནང་གི་དོན་དག་ལ་ཆ་རྒྱུས་མེད་རྐྱེན། ནང་དུ་ནོར་འཛོལ་
ཆུང་ངུ་རེ་བྱུང་ཡོད། དེ་ལྟར་ཡིན་ནའང་། དེ་དག་ཏུ་སྔར་བཞིན་བྲིས་པ་གསོན་ཉམས་ལྡན་
176དབྱིན་སྒོར་ཁྲི་བརྒྱ་ཤོག་མ།
པ་རེད—དེའི་ཕྱིར། ཁྱེད་ཀྱིས་གང་དགར་ཞོག་དང་། དམག་དཔུང་ནང་གི་མི་ཡིས་དེ་ཚོ་
དགོད་བྲོ་བར་འདོད་སྲིད་ནའང་། རྒྱུས་མངའ་མེད་མཁན་གྱིས་ཚོར་མི་སྲིད་པ་ཡིན། ཁྱེད་ཀྱིས་
གཏམ་རྒྱུད་འདིའི་ནང་གི་གནས་ཚུལ་གཙོ་བོ་ཚང་མ་བཤད་པ་འགྲིག་ཡོད་པ་མ་ཟད། རྒྱས་
སྤྲོས་བྱས་པ་དོན་དངོས་གནས་ཚུལ་དང་ཏག་ཏག་མཐུན་འདུག”
མཱ•ཐུའུ་ནས།
1881ལོར།འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
རྨི་ལམ་ཡ་མཚན་ཞིག
བསླབ་བྱའི་གནས་ལུགས་ཤུགས་སུ་བསྟན་པ།
མདང་ནུབ་ངས་རྒྱུན་ལྡན་མིན་པའི་རྨི་ལམ་ཞིག་རྨིས། ཧ་ལམ་ང་ནི་སྒོ་ཁའི་རྡོ་ཐེམ་
སྟེང་ཙོག་བསྡད་ནས(ཡང་མིན་ན། ས་དེ་ནི་གྲོང་ཁྱེར་ཞིག་གི་ནང་རེད) འདང་རྒྱག་གི་
ནང་དུ་ལྷུང་འདུག དུས་དེ་ནི་ཕལ་ཆེར་མཚན་གུང་གི་ཆུ་ཚོད་བཅུ་གཉིས་དང་ཡང་ན་
ཆུ་ཚོད་གཅིག་ཡིན་པ་འདྲ། གནམ་གཤིས་ཤིན་ཏུ་བཟང་བས་མུན་པའི་དྲི་ཞིམ་སྟུག་པོས་
མིའི་སེམས་ལ་སྤྲོ་སྣང་སྟེར། བར་སྣང་དུ་མི་སྐད་ཅི་ཡང་མི་ཐོས་ལ། གོམ་སྒྲའང་ཅི་ཡང་
མི་གོ ལྷག་པར་ཕྱོགས་བཞི་ཤི་བ་ལྟར་དབེན་འཇམ་ཡིན་པར་ཚོར། རྒྱུ་མཚན་ནི་མཚམས་
ལན་རེར་རྒྱང་རིང་ནས་ཁྱི་ཞིག་གི་ཟུག་སྐད་གྲག་འོངས་པ་དང་། ད་དུང་དེ་ལས་རིང་བའི་
ས་ནས་ཁྱིའི་ཟུག་སྐད་དེ་ལས་གཉོམ་པ་ཞིག་གིས་ཕྱིར་ལན་བསྒྲགས་འོངས་པ་མ་གཏོགས།
གཞན་པའི་སྒྲ་ཅི་ཡང་གྲག་རྒྱུ་མེད་པ་རེད། ཅུང་ཙམ་བསྡད་རྗེས། ངས་ཡང་བསྐྱར་སྲང་
ལམ་གྱི་སྣེ་དེ་ནས་བྲག་ཅ་འཁོར་འོངས་པའི་རུས་པའི་རྡུང་སྒྲ་ཀྭ་ཏ་ཀྭ་ཏ་ཞེས་པ་ཞིག་ཐོས་
པ་ཡིན། ཚོད་དཔག་བྱས་ན་དེ་ནི་ཕལ་ཆེར་མཚན་གླུ་ཆུང་ཆུང་ལེན་པའི་མི་ཞིག་གིས་རྔ་
ལེབ་རྡུང་བ3དང་འདྲ། ཆུ་ཚོད་སྐར་ཆ་གཅིག་ཙམ་འགོར་རྗེས། ཀེང་རུས་རིང་པོ་ཞིག་
[1] རྔ་ལེབ་ལ “ཀྭ་ཏ་རུས་ལེབ” ཀྱང་ཟེར། དེ་ནི་རོལ་མོར་རམ་འདེགས་བྱེད་པའི་རུས་པ་ལེབ་མོ་
ནང་རྐོ་དོང་ཅན་ཞིག་ཡིན། དཀྲོལ་སྐབས་སོར་མོས་རྡུང་དགོས།
178དབྱིན་སྒོར་ཁྲི་བརྒྱ་ཤོག་མ།
གིས། མགོ་བོར་ཁུག་མགོ་ཅན་གྱི་ཞྭ་མོས་གཡོགས་ལ། ལུས་ཕྱེད་ཙམ་ཐེད་པོ་ཧྲལ་ཧྲུལ་
གྱི་གཤིན་གོས་ཤིག་གིས་བསྒྲིབས་ནས། གྱོན་གོས་ཀྱི་དྲ་རས་ཤར་མོ་དག་གིས་རྩིབ་རུས་
ཀྱི་རུས་སྒྲོམ་ལོགས་གཉིས་ཀར་རྡེག་བཞིན། རྫིག་ཉམས་ལྡན་པའི་གོམ་པ་ཆེན་པོ་སྤོ་ཞོར་
ངའི་ལུས་འགྲམ་ནས་འགྱིང་སྟབས་ཀྱིས་བུད་སོང་། དེའི་རྗེས་སྐར་འོད་ཆེམ་ཆེམ་བྱེད་
པའི་མུན་པ་རབ་རིབ་ཁྲོད་ཡལ་སོང་། ཁོའི་ཕྲག་སྟེང་དུ་ཆག་རལ་དང་། འབུ་ཡིས་ཟོས་
ཟིན་པའི་སྤུར་སྒམ་ཞིག་ཁུར་ཏེ། ལག་པས་དངོས་པོ་བསྡམས་མ་ཅི་ཞིག་ཡར་བཏེགས་
འདུག སྐབས་དེར་ངས་ད་གཟོད་ཀྭ་ཏ་ཀྭ་ཏ་ཞེས་གྲག་པའི་སྒྲ་དེ་ཅི་ཞིག་ཡིན་པ་ཤེས་བྱུང་།
མ་གཞི་དེ་ནི་ལྟས་ངན་འདིའི་རུས་ཚིགས་རྣམས་མཉམ་དུ་འཕྲད་དེ། ཁོ་རང་གོམ་པ་སྤོས་
ཚེ། དཔུང་བ་དེ་ལོགས་གཉིས་ཀྱི་རྩིབ་རུས་ལ་ཐུག་པ་རེད། ཁྱོད་ལ་མ་གསང་བར་སྨྲས་ན།
ང་དང་ཐོག་དེར་ཧ་ལས་པར་གྱུར། ནུས་ཤུགས་གང་ཡོད་ཀྱིས་ལྷོད་འཇགས་སུ་འབབ་ཁོམ་
མ་བྱུང་བར་རྣམ་ཤེས་འདིས་བཟང་ངན་གྱི་ལུང་བསྟན་ཅི་ཞིག་སྟོན་རྩིས་ཡོད་པར་བསམ་བློ་
བཏང་བ་ན། ངའི་རྣ་བར་ཡང་གཅིག་ཚུར་སླེབས་བྱུང་བ་ཁོ་ན་ཐོས་བྱུང—— རྒྱུ་མཚན་ནི་
ངས་ཁོ་བོའི་ཀྭ་ཏ་ཀྭ་ཏ་ཞེས་པའི་སྒྲ་དེ་དབྱེ་འབྱེད་ཐུབ་པས་ཡིན། ཁོའི་ཕྲག་སྟེང་དུ་སུམ་
ཆའི་གཉིས་ཀྱི་སྤུར་སྒམ་ཞིག་ཁུར་ནས་མཆན་འོག་ཏུ་སྤུར་སྒམ་མགོ་མཇུག་གཉིས་ཀྱི་
ཤིང་ལེབ་གཉིས་བཙིར་འདུག ངས་ཁོའི་ཞྭ་མོའི་ཁུག་མགོ་གཤམ་ལ་མིག་གིས་ཐེངས་
ཤིག་བལྟས་ཏེ། ཁོ་དང་སྐད་ཆ་ཚིག་འགའ་བཤད་པར་ཧ་ཅང་འདོད་ནའང་། འོན་ཀྱང་།
ཁོ་རང་ངའི་ལོགས་སུ་སླེབས་པ་ན། མགོ་ཕྱིར་འཁོར་ནས་ལྐོག་ཏུ་ལྷུང་བའི་མིག་ཀོང་དང་
རྗེན་པར་བུད་པའི་སོ་ཕྲེང་ཕྱིར་མངོན་ཏེ་ངའི་ཕྱོགས་ལ་དགའ་འཛུམ་སྟོན་སྐབས། ངའི་
སེམས་ལ་ཁོ་རང་མ་བསྡད་ན་བཟང་སྙམ། ཁོ་ཕར་སོང་མ་ཐག ངས་ཡང་བསྐྱར་ཀྭ་ཏ་ཀྭ་
ཏ་ཞེས་པའི་སྒྲ་གྲག་པ་ཐོས་བྱུང་། གསལ་ལ་མི་གསལ་བའི་གྲིབ་མའི་ཁྲོད་དུ་ཡང་གཅིག་
མངོན་བྱུང་བ་རེད། འདིས་སྐེད་པ་སྒུར་བཞིན་ལྗིད་ཏིག་ཏིག་གི་དུར་བྱང་ཞིག་ཁུར་ནས་
179འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ད་དུང་ཐག་པ་སྤྱད་དེ་མདོག་ཉེས་ཀྱི་སྤུར་སྒམ་ཞིག་དྲུད་འདུག ཁོ་རང་ངའི་ཉེ་དྲུང་དུ་
ཐོན་པ་ན། ང་ལ་དྲང་ཐད་ནས་ཅེར་ཞིང་ཁ་ཕར་འཁོར་ནས་ང་ལ་རྒྱབ་བསྟན་ཏེ་ན་རེ།
“འདི་ང་ལ་གློད་བཏང་ཆོག་གམ།”
ངས་དུར་བྱང་མར་གློད་དེ། མཐར་དེ་ས་ལ་བདེ་མོར་བཞག་པ་ཡིན། ངས་དེ་ལྟར་སྒྲུབ་
སྐབས། དུར་བྱང་ངོས་སུ་བརྐོས་པའི་མིང་ཡིག “ཡུའེ་ཧན•པ་ཁོ་སི་ཐི•ཁོ་ཕུའུ་མན་ཧོ་སི་
ཐི” ཞེས་དང་། འདས་པའི་ཟླ་ཚེས་ནི “གཅིག་བརྒྱད་གསུམ་དགུ་ལོའི་ཟླ་ལྔ་པ” ཞེས་
པ་དེར་མཉམ་འཇོག་བྱས། གཤིན་པོ་དེ་ཐང་ཆད་པའི་རྣམ་པས་ངའི་ལོགས་སུ་མར་ཙོག་
བྱུང་ལ། ཁོའི་ཡ་མགལ་རུས་པ་སྤྱད་ནས་དཔྲལ་རུས་འབྱིད་ཙམ་བྱས——ངའི་སེམས་ལ་
འདི་ནི་ཁོ་གསོན་དུས་ཀྱི་གོམས་གཤིས་ཤིག་ཡིན་པར་སྙམ། རྒྱུ་མཚན་ནི་ངས་ཁོས་ཕྱིས་
པའི་རྔུལ་ཆུ་ཅི་ཡང་མ་མཐོང་བས་ཡིན།
“ངོ་མ་ཐབས་རྡུགས་རེད། ངོ་མ་ཐབས་རྡུགས་རེད།” ཁོས་དེ་ལྟར་སྨྲས་ནས་ཕྱོགས་
གཅིག་ནས་གཤིན་གོས་སྟེང་གི་ལྷག་མར་གྱུར་པའི་དྲ་རས་ལེབ་མོ་རྣམས་རང་གི་ལུས་
ཐོག་ཏུ་བསྡུ་ཙམ་བྱས་ལ། སེམས་ཁྲལ་ཆེན་པོའི་ངང་ལག་པས་མ་ནེ་ཡར་སྐྱོར་བཞིན་
བསྡད། དེར་མཐུད་ནས། ཁོས་རྐང་བ་གཡོན་པ་དེ་གཡས་རྐང་གི་པུས་མོའི་སྟེང་བཞག་སྟེ།
ཅི་མི་སྙམ་པའི་ངང་སྤུར་སྒམ་ནང་ནས་ཕྱིར་བཏོན་པའི་སེན་མོ་ཆག་པོ་རུལ་བ་ཞིག་གིས་
ཁོའི་ལོང་བུར་འཕྲུག་མགོ་བརྩམས།
“དོན་ཅི་ཞིག་ངོ་མ་ཐབས་རྡུགས་རེད་དམ། གྲོགས་པོ།"
“ཧེ། ཡོད་ཚད་ཀྱི་ཡོད་ཚད། ཡོད་ཚད་ངས་དངོས་གནས་དང་ཐོག་མ་ཤི་ཆོག་ན་ཅི་
མ་རུང་སྙམ་པའི་རེ་བ་བྱེད།”
“ཁྱེད་ཀྱི་སྐད་ཆས་ང་ལ་ཡ་མཚན་སྐྱེ་རུ་བཅུག་སོང་། ཁྱེད་ཀྱིས་དེ་ལྟར་བཤད་དོན་
ཅི་ཡིན་ནམ། སྐྱོན་ཞིག་བྱུང་བ་ཡིན་ནམ། དོན་ཅིའི་ཕྱིར་ཡིན་ནམ།”
180དབྱིན་སྒོར་ཁྲི་བརྒྱ་ཤོག་མ།
“ཅི་ཞིག་ཡིན་ནམ། ངའི་མཇུག་མཐའི་གཟབ་གོས་འདི་ལ་ལྟོས་དང——ལུས་
སྟེང་གི་ཟོག་རོ་གོག་ཧྲུལ་འདི། དུར་བྱང་འདི་ལ་ལྟོས་དང་། དེ་ཕར་གཡུག་ཚུར་གཡུག་
གིས་ཆག་རལ་དུ་གྱུར་འདུག ཁ་སྐྱེངས་འོས་པའི་སྤུར་སྒམ་རྙིང་བ་དེར་ལྟོས་དང་། མི
མི་
ཞིག་གིས་བལྟས་བལྟས་རིག་རིག་ལ་ཁོ་རང་གི་ཁྱིམ་གྱི་རྒྱུ་ནོར་ཡོངས་རྫོགས་ཚར་ལ་ཉེ་
སྐབས། ཁྱེད་ཀྱིས་ད་དུང་ཁོ་ལ་སྐྱོན་ཞིག་བྱུང་བ་ཨེ་རེད་ཅེས་འདྲི། གནའ་ཤི་བོ། ཨ་སྔོན
གནམ་མེ་ཡིས་ཚིག་པ་རེད།”
“ཁྱེད་རང་ཅུང་ཙམ་ཞི་ལྷོད་གྱིས། ཁྱེད་རང་ཅུང་ཙམ་ཞི་ལྷོད་གྱིས་དང་།” ངས་བཤད་
དོན། “གནས་ཚུལ་འདི་དངོས་གནས་ཧ་ཅང་ཐབས་རྡུགས་ཤིག་རེད——གནས་ཚུལ་འདི་
ཧ་ཅང་ཐབས་རྡུགས་ཁོ་ཐག་ཡིན། འོན་ཀྱང་། ཁྱེད་རང་གི་ད་ལྟའི་རྣམ་པ་འདིར་གནས་པའི་
འོག ངས་ཁྱེད་ཀྱིས་ད་དུང་དོན་འདི་དག་ལ་འཁང་ར་བྱེད་པ་བློ་ཡིད་དུའང་མ་ཤར།”
“ཧིན། བདག་གི་སྐུ་ཞབས་བཟང་པོ། ངས་དོན་འདི་དག་ལ་འཁང་ར་བྱེད་སྲིད།
རྒྱུ་མཚན་དེ་ཚོས་ངའི་རང་བཀུར་བསམ་པར་གནོད་འཚེ་བཏང་བར་མ་ཟད། ད་དུང་།
ཤུགས་རྐྱེན་བཟོས………ཡང་ངའི་བདེ་སྐྱིད་ལ་གཏོར་བརླག་བཏང་བ་ཡིན་ཞེས་སྨྲས་ཆོག
གལ་ཏེ་ཁྱེད་རང་འཐད་ན། ངའི་ད་ལྟའི་གནས་ཚུལ་གླེང་དུ་ཆུགས་དང——ང་ལ་ཇི་མ་
ཇི་བཞིན་དུ་རྒྱས་བཤད་བྱ་རུ་ཆུགས་དང་། ཁྱེད་ཀྱིས་གསན་རྗེས་ཧ་གོ་ངེས་ཡིན།” སྙིང་
རྗེ་བོའི་ཀེང་རུས་ཀྱིས་བཤད་ཞོར་དུ་ཁོའི་གཤིན་གོས་སྟེང་གི་ཁུག་མགོའི་ཞྭ་མོ་ཕྱི་ལ་
འདེད་ཙམ་བྱས་ནས། འགུལ་སྐྱོད་ཅིག་ལ་སྟ་གོན་བྱེད་བཞིན་པ་དང་འདྲ། འོན་ཀྱང་དེ་
ལྟར་བྱས་ཚེ་ཤེས་མེད་ཚོར་མེད་ངང་དགའ་ལྷང་ལྷང་གི་རྣམ་འགྱུར་ཞིག་ཕྱི་ལ་མངོན་
ཡོང་བ་རེད། རྣམ་འགྱུར་དེ་ཁོའི་མིག་སྔའི་འཚོ་བའི(འདི་ལྟར་བརྗོད་ཆོག་གམ་མི་ཆོག)
གནས་ཚུལ་གྱི་ཚབས་ཆེན་རང་བཞིན་དང་ཆ་མི་མཚུངས་པ་མ་ཟད། ད་དུང་ཁོའི་སྐྱོ་སྡུག་
གི་སེམས་ཁམས་དང་མངོན་གསལ་གྱི་ལྡོག་ཟླར་གྱུར་ཡོད་པ་ཞིག་ཡིན།
181འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ངས “ཁྱོད་ཀྱིས་མུ་མཐུད་དུ་སྨྲ་རོགས” ཅེས་ལབ།
“ང་ནི་སྲང་ལམ་འདི་རུ་སྡོད་པ་ཡིན། ཁྱེད་དང་སྲང་ལམ་གཉིས་གྱེས་པའི་སར་ངོ་
ཚའི་དུར་ས་རྙིང་བ་ཞིག་ཡོད་པ་དེར—ཨ་ལ། ཁྱེད་ཀྱིས་ལྟོས་དང་། ངས་ད་སོ་མ་རུས་པ་
གཉོམ་པོ་དེ་མར་ལྷུང་བར་སེམས་ཁྲལ་བྱས་པ་ཡིན། དེ་ནི་གཤམ་ནས་གོང་དུ་བརྩིས་པའི་
གཉོམ་རུས་ཨང་གསུམ་པ་ཡིན། གྲོགས་པོ། ཁྱེད་ཀྱིས་ཐག་པ་ཕྲ་མོ་ཞིག་སྤྱད་ནས་དེའི་མགོ་
གཅིག་ངའི་སྒལ་ཚིགས་ཀྱི་རུས་པར་བསྐོན་རོགས། གལ་ཏེ་ཁྱེད་ཀྱི་ལག་ཐོག་ཏུ་དངོས་
པོ་དེ་མཆིས་ཚེ་དེ་ལྟར་བགྱི་རོགས། ཡིན་ནའང་། གལ་ཏེ་དངུལ་སྐུད་ཤར་མོ་ཞིག་ཡོད་ཚེ།
ཤིན་ཏུ་བཟང་ལ། དེ་ལས་སྤྱོད་ཤན་ཆེ་བ་མ་ཟད། དེ་ལས་འོས་འཚམ་ཞིག་ཀྱང་ཡིན། གལ་
ཏེ་ནམ་རྒྱུན་དེ་འཇམ་པོར་གཙུབ་བརྡར་གཏོང་ཐུབ་ཚེ —མི་ཞིག རང་ཉིད་ཀྱི་རུས་
པས་འདི་ལྟར་ཕྱེད་ཀར་གཏུབ་ནས་འདི་ལྟར་འཐེན་གཅོག་ཆག་རལ་དུ་བཏང་ན། དངོས་
གནས་བསམ་མི་ཕོད་པ་ཞིག་ཡིན། སྡུག་འདི་འདྲ་མྱངས་པ་ནི་ཁོའི་བུ་རབས་ཚ་རྒྱུད་ཀྱིས་
ཁོ་ལ་སེམས་ཁུར་མ་བྱས་པ་དང་། ཁོ་ལ་རྩ་བ་ནས་བདག་མ་བྱས་པ་ཁོ་ནའི་རྐྱེན་ཡིན་པ་
ལྟ་མི་སྨོས།” བཤད་མཚམས་འདིར་སླེབས་པ་ན། སྙིང་རྗེ་བོའི་རྣམ་ཤེས་ཀྱིས་མ་
མགལ་སོ་རུ་འཆའ་བར་བྱས། ངས་དེ་འདྲ་མཐོང་ནས་སེམས་ན་བའི་ཚོར་བ་ཞིག་བྱུང་ལ།
རང་དབང་མེད་པར་འཁྱག་འདར་ཞིག་ཀྱང་བརྒྱབ་བྱུང—དེས་མི་ཚད་ཤ་གནད་དང་
ཕྱི་པགས་ཀྱི་སྒྲིབ་ཡོལ་དང་བྲལ་བའི་རྐྱེན་གྱིས། དེ་ལྟར་བྱས་ཚེ་འཇིགས་སྐྲག་གི་ཕན་ནུས་
སྔར་ལས་ཆེས་ཆེ་རུ་ཤུགས་བསྣན་ཡོང་། “ང་ནི་དུར་ས་རྙིང་བ་དེར་སྡོད་པ་ཡིན། ད་ལྟའི་
བར་ལོ་ངོ་སུམ་ཅུ་འགོར་སོང་། འོན་ཀྱང་། ཁྱེད་ལ་ཅིག་བཤད། ང་དང་ཐོག་ཐོན་པ་ནས་
ད་ལྟའི་བར། གནས་ཚུལ་རྩ་བ་ནས་འགྱུར་ལྡོག་བྱུང་སོང་སྟེ། ངས་ཐོག་དང་པོར་ཐང་ཆད་
པའི་རུས་པ་རྙིང་བ་འདི་བདེ་མོར་དེ་རུ་བསྙལ་བ་ནས། ལུས་པོ་ཁ་ལོ་ཞིག་འཁོར་ལ། ཡང་
བསྐྱར་ལུས་པོ་དྲང་མོར་བསྲིང་སྟེ་གཉིད་ཀྱི་ཞིང་ཁམས་འགྲིམས་མགོ་བརྩམས།
182
སྐབས་དབྱིན་སྒོར་ཁྲི་བརྒྱ་ཤོག་མ།
དེར་སེམས་ཁམས་ཧ་ཅང་སྐྱིད་པའི་ཚོར་བ་ཞིག་བྱུང་། རྒྱུ་མཚན་ནི་ད་ནས་བཟུང་སྡུག་
བསྔལ་མེད་ཅིང་སྐྱོ་ངལ་མེད། བྲེལ་ཚུབ་མེད། དོགས་གཞི་མེད། སྐྲག་སྣང་མེད། ཡོད་ཚད་
འདི་དག་ནམ་ཡང་ཡོད་མི་སྲིད་པར་དྲན་པ་ཡིན། དེ་ནས་ངའི་སེམས་ཁམས་དེ་བས་ཀྱང་
སྐྱིད་ཅིང་བདེ་བའི་མྱོང་བ་བྱུང་། ལྷ་ཁང་ནང་གི་ཞབས་ཕྱི་པས་ལས་ཀ་ལས་པར་ཉན་
ཚེ། ཁོས་ས་ནག་ལྕགས་ཁེམ་གང་ངའི་སྤུར་སྒམ་སྟེང་དུ་གཏོར་ནས་འཇིགས་སུ་རུང་བའི་
ཕེ་ཕཱ་ཞེས་པའི་སྒྲ་ཞིག་བསྒྲགས། གཞུག་ཏུ་སྒྲ་དེ་རིམ་བཞིན་ཇེ་དམའ་ནས་ཇེ་དམའ་རུ་
སོང་ནས་དལ་མོས་རྡེག་པའི་སྒྲ་གཉོམ་པོ་ཞིག་ཏུ་གྱུར་པ་རེད། དེ་ནི་ངའི་གནས་གསར་གྱི་
ཁང་ཀླད་འགེབས་བཞིན་ཡོད་པ་རེད་ཡ། ཅི་འདྲའི་མཛེས་ཨང་། ཨ་ལ། ངས་དོ་ནུབ་ཁྱེད་
ཀྱིས་ས་དེ་རུ་ཚོད་ལྟ་ཞིག་བྱ་ནུས་པར་དངོས་གནས་རེ་བ་བྱེད།” སྐབས་དེར་ང་ཧོན་ཐོར་
བའི་སྒང་ཡིན། གཤིན་པོ་དེས་རུས་པ་མ་གཏོགས་ལྷག་མེད་པའི་ལག་ཡ་གཅིག་གིས་ང་ལ་
འགྲམ་ལྕག་ཅིག་གཞུས་ཏེ་ང་རང་གཉིད་ལས་བསླངས།
“དེ་མིན་ནམ། སྐུ་ཞབས། ལོ་ངོ་སུམ་ཅུའི་ཡར་སྔོན་དུ། ང་དེ་རུ་བདེ་བར་གཉིད་པ་
ཡིན། འཚོ་བ་ཤིན་ཏུ་བདེ་སྐྱིད་ལྡན་པ་ཡིན། རྒྱུ་མཚན་ནི། སྐབས་དེར་ས་ཆ་དེ་ཐག་རིང་
གི་ཞིང་གྲོང་དུ་གནས——ས་སྟོང་དུ་ལྷགས་རླུང་འུར་འུར་དུ་གཡུགས་ནས་མེ་ཏོག་སྣ་
བརྒྱ་རྣམ་པར་བཞད་དེ། ལོ་མང་པོའི་ནགས་ཤིང་ལྗང་ཏིག་ཏིག་བྱེད། སྒྱིད་ལུག་གི་རླུང་
འཇམ་གྱིས་སྡོང་ལོ་དང་ལྐོག་བཤད་ཐན་ཐུན་བྱེད་ཅིང་། ནགས་བྱི་ཡིས་ང་ཚོའི་ཕྱོགས་
བཞི་རུ་ཕར་འཛུལ་ཚུར་འཛུལ་དང་། ལྟོ་འགྲོའི་འབུ་སིན་དེ་དག་གིས་ང་ཚོར་འཚམས་
འདྲི་གནང་ལ། བྱིའུས་བརྡུངས་པའི་རོལ་དབྱངས་ཀྱིས་ཕྱོགས་བཞིའི་ལྷིང་འཇགས་ལ་
བྲག་ཅ་འཁོར་བར་བྱས། ཨ། སྐབས་དེར་མི་གཅིག་ལོ་བཅུ་ལ་ཉུང་དུ་འཚོས་ནས་ཤི་
ནའང་རིན་ཐང་ལྡན་པ་རེད་ཨང་། ཡོད་ཚད་ཚང་མ་དེ་འདྲའི་སྤྲོ་སྣང་ལྡན་པ་ཞིག་རེད།
ངའི་ཁྱིམ་མཚེས་རྣམས་ཡིན་ཡང་ཆོག རྒྱུ་མཚན་ནི་ཉེ་འདབས་སུ་སྡོད་པའི་གཤིན་པོ་
183འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཡོད་ཚད་ནི་གྲོང་ཁྱེར་ནང་གི་ཁྱིམ་ཚང་མིང་གྲགས་ཅན་ལས་ཐོན་པ་ཡིན། བལྟས་ཡོང་
ན་ང་ཚོའི་རྗེས་རབས་པ་ཚང་མས་ཀྱང་ང་ཚོའི་འཇིག་རྟེན་གཞན་པ་དེར་སེམས་ཁུར་
གནང་ནས། ཁོ་ཚོས་ང་ཚོའི་དུར་ས་ལ་ཞིག་གསོ་ལེགས་པོ་བྱས་ཏེ། ནམ་རྒྱུན་ར་བསྐོར་
སྟེང་གནོད་པ་ཅུང་ཙམ་ཡང་མེད་པར་བཟོས། དུས་རྒྱུན་དུ་སྤུར་སྒམ་གྱི་མདུན་འགོག་
ལེབ་མོའི་ཡང་སྟེང་དུ་བཀྲག་རྩིའམ་དཀར་རྩི་བྱུགས་པ་ཡིན། དེ་ཚོར་བཙའ་ཆགས་པ་
དང་ཞིག་རལ་དུ་གྱུར་པ་མཐོང་མ་ཐག གསར་དུ་བརྗེ་སྤོར་བགྱི་བ་ཡིན། རྗེས་དྲན་རྡོ་
རིང་ནམ་ཡང་དྲང་ངེར་འགྲེང་ལ། སྒྲོམ་སྐྱོར་ལ་ནམ་ཡང་རེག་ཙམ་ཡང་མི་བྱེད་པར་
ནམ་ཡང་འོད་ལམ་ལམ་འདུག རྒྱ་སེ་མེ་ཏོག་དང་སྡོང་ཕྲན་ནགས་རྫོབ་ཚང་མར་གཏུབ་
འབྲེག་ལེགས་པོར་བྱས་ནས་སྐྱོན་བརྗོད་བྱ་འོས་པའི་གནས་གང་ཡང་མེད། རྡོག་ལམ་དུ་
རྡོ་རུག་ཟེགས་མ་གཏོར་ཏེ་གཙང་ཞིང་བདེ་སྙོམས་སུ་བཟོས་འདུག འོན་ཀྱང་། ཉི་མ་དེ་
འདྲ་ད་ནི་ཕར་འདས་ནས་ཕྱིར་ཡོང་མི་སྲིད་པ་ཡིན། ང་ཚོའི་རྗེས་རབས་པས་ང་ཚོ་སྔར་
ནས་བརྗེད་པར་གྱུར། ད་ལྟ་ང་ཚོའི་རྗེས་རབས་པའི་སྡོད་གནས་ནི་ངའི་ལག་པ་གཉིས་ཀྱི་
བླངས་པའི་སྒོར་མོས་བསྐྲུན་པའི་བརྗིད་ཉམས་ཆེན་པོའི་ཐོག་ཁང་ཞིག་ཡིན་མོད། ཡིན་
ནའང་ང་ནི་འགྲོ་ཡུལ་རྩད་གཅོད་བྱེད་མི་མེད་པའི་དུར་ས་ཞིག་ཏུ་ཉལ་འདུག དེ་རུ་
མི་ལ་སུན་སྣང་སྟེར་བའི་འབུ་སིན་གྱིས་ངའི་གཤིན་གོས་སོ་ཡིས་ཟོས་རྗེས། རས་རལ་
ཁྱེར་ནས་དེ་ཚོའི་འབུ་ཚང་བཅའ་བར་བྱེད། དེ་ནི་ང་དང་ངའི་མཉམ་དུ་ཉལ་འདུག་པའི་
གྲོགས་པོ་ཚོས་བསྐྲུན་པའི་གྲོང་ཁྱེར་ཞིག་ཡིན་པ་མ་ཟད། ཉིན་རེ་ལས་ཉིན་རེར་དེ་ལྟར་
དར་རྒྱས་གོང་འཕེལ་དུ་བཏང་བ་ཡིན། འོན་ཀྱང་མཇུག་འབྲས་ཅི་ཡིན་ཞེ་ན། ང་ཚོས་
བདག་སྐྱོང་བྱས་ལ། ད་ལྟ་ང་རྒྱལ་མགོ་འཕང་ཤིན་ཏུ་མཐོ་བའི་གཞོན་ནུ་བསམ་མེད་དེ་
དག་གིས་ཁྱིམ་མཚེས་ཀྱིས་སྡིགས་དམོད་དང་། ཡུལ་མི་གཞན་པས་འཕྱ་སྨོད་བྱེད་པའི་
ས་སྟོང་གི་སྤྱི་པའི་བང་སོ་རུ་ང་ཚོ་བོར་ནས་གནས་དེ་རུ་ང་ཚོ་རུལ་སུངས་སུ་བཏང་བ་
184དབྱིན་སྒོར་ཁྲི་བརྒྱ་ཤོག་མ།
ཡིན། དང་ཐོག་དང་ཉེ་ལམ་གཉིས་ལ་ཅི་འདྲའི་ཁྱད་པར་ཆེན་པོ་ཡོད་པར་ལྟོས་དང-
དཔེ་བཞག་ན། ད་ལྟ་ང་ཚོའི་དུར་ས་ཚང་མ་རེ་རེ་བཞིན་ས་དོང་དུ་གྱུར་ལ། ང་ཚོའི་སྤུར་
སྒམ་མདུན་འགོག་གི་ཤིང་ལེབ་སྔར་ནས་ཞིག་རལ་ངང་མར་བརྡིབས་འདུག ང་ཚོའི་
སྒྲོམ་སྐྱོར་ཕར་གཡོན་ཚུར་གཡོན་དུ་གྱུར་ནས་དེའི་ཚུགས་ཀ་ནི་མི་ཞིག་གིས་ཁ་ཡང་
སྤྱོད་ཡང་དང་གུས་མེད་ལུགས་མེད་སྒོས་རྐང་བ་ཡ་གཅིག་བར་སྣང་ལ་ཡར་བཀྱགས་པ་
དང་མཚུངས། ང་ཚོའི་རྗེས་དྲན་ཚང་མ་ཉབ་བེ་ཉོབ་བེའི་ངང་གཞོགས་གཅིག་ཏུ་གཡོན་
འདུག་ལ། ང་ཚོའི་དུར་བྱང་ཚང་མ་ནུས་མེད་ཤུགས་མེད་ངང་མགོ་མར་སྒུར་འདུག ད་
ནི་རྒྱན་སྤྲས་ཕྲ་རྒྱན་ཅི་ཡང་མེད་པ་རེད—རྒྱ་སེ་མེ་ཏོག་མེད་ལ། སྡོང་ཕྲན་ནགས་རྫོབ་
མེད། རྡོ་རུག་བཏིངས་པའི་མིའི་རྡོག་ལམ་མེད། ཕར་བལྟས་ན་ཁྱོད་ལ་སྐྱིད་སྣང་སྟེར་ནུས་
པའི་དངོས་པོ་ཅི་ཡང་མ་མཆིས། ཐ་ན་བཀྲག་རྩི་ཡལ་བའི་ཤིང་ལེབ་ཤར་མོའི་ར་བ་རྙིང་
བ། དུས་ཡུན་ཞིག་ལ་ང་ཚོ་དང་གཅན་གཟན་མཉམ་སྡེབ་མི་བྱེད་པ་དང་། ང་ཚོར་མི་སྣང་
མེད་ཀྱིས་རྡོག་བརྫིས་མི་གཏོང་བར་མཚོན་པ་དེའང་། རིམ་བཞིན་ཡོམ་ཡོམ་དུ་གྱུར་ནས་
མཇུག་མཐར་ལམ་འགྲམ་དུ་འགྱེལ་སོང་། དེས་མི་རྣམས་ལ་ང་ཚོ་འདི་འདྲའི་ཡ་ང་བའི་
གནས་མལ་ཞིག་ལ་ལྟུང་བར་མཉམ་འཇོག་ཏུ་བཅུག་ལ། སྔར་ལས་མང་བའི་འཕྱ་དགོད་
ཁོ་ན་དྲངས་འོངས། ཡང་གཅིག་བཤད་ན། ད་ལྟ་ནས་བཟུང་ང་ཚོས་རང་ཉིད་ཀྱི་སྐྱོ་མདོག་
ཁ་བའི་རྣམ་པ་དང་གྱོན་གོས་ཐེད་པོ་རྣམས་སྙིང་ཉེ་བའི་ནགས་ཚལ་དུ་སྦ་མི་ནུས་པ་
ཡིན། རྒྱུ་མཚན་ནི་གྲོང་ཁྱེར་གྱིས་སྔར་ནས་དེའི་སྟོན་མཇུག་སྣང་ཚུལ་གྱི་དཔུང་པ་རིང་
དུ་བརྐྱངས་ནས། ང་ཚོ་ཚང་མ་དེའི་ནང་དུ་བསྡུས་ནས་ཁྱེར་སོང་བ་ཡིན། དེ་ནས་ང་ཚོའི་
ཕ་ཡུལ་དུ་དགའ་སྤྲོའི་རྣམ་པ་ཡེ་ནས་མེད་པར་གྱུར། སྐྱོ་སྡུག་གི་ནགས་ཤིང་ཚོམས་ཤིག་
ལས་ལྷག་མེད་པར་དེ་ཚོ་སྔར་ནས་གྲོང་ཁྱེར་གྱི་འཚོ་བར་སུན་སྣང་སྐྱེས་ཏེ། དེ་རུ་དེ་ལྟར་
ལངས་འདུག རྐང་བ་ང་ཚོའི་སྤུར་སྒམ་དུ་བསྲིངས་ནས། ཕྱོགས་གཅིག་ནས་རྒྱང་རིང་
185འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གི་རྣམ་པ་རབ་རིབ་དེ་ལ་བལྟས་ཏེ། རང་ཉིད་ཀྱང་གནས་དེ་རུ་སྐྱེ་བའི་རེ་བ་བྱེད་བཞིན་
ཡོད། ཁྱེད་ལ་སྨྲས་པ་ཡི་གནས་ཚུལ་འདི་དག་ནི་ངོ་མ་ཁ་སྐྱེངས་དགོས་པ་ཞིག་ཡིན།
“ད་ལྟ་ཁྱེད་ཀྱིས་གདུང་སེམས་མཉམ་སྐྱེ་གནང་མགོ་བརྩམས་པ་ཡིན་ཨང
ཁྱེད་ཀྱིས་ནམ་ཡིན་ཡང་འདི་ནི་དོན་ཅི་འདྲ་ཞིག་ཡིན་པར་གོ་རྟོགས་གནང་མགོ་རྩོམ་
འོས། ང་ཚོའི་རྗེས་རབས་རྣམས་ང་ཚོའི་གམ་གྱི་གྲོང་ཁྱེར་འདིའི་ནང་བསྡད་དེ། ང་ཚོའི་
སྒོར་མོ་བརླགས་ནས་འབྱོར་ཕྱུག་གི་འཚོ་བ་ལོངས་སུ་སྤྱད། འོན་ཀྱང་ང་ཚོས་སྡུག་བསྔལ་
སྒོས་འཕག་འཚག་མི་བྱེད་ཀ་མེད་བྱུང་ལ། དེ་ལྟར་ད་གཟོད་ཀླད་པ་དང་རུས་པ་གཉིས་
མཉམ་དུ་རྒྱུན་འཁྱོངས་བྱ་ཐུབ།[3 གནམ་རྒན་མ། ང་ཚོའི་སྤྱི་པའི་བང་སོ་རུ་ཆུ་མི་འཛག་
པའི་དུར་ས་གཅིག་ཀྱང་མེད། མཚན་མོར་ཆར་བ་འབབ་ཐེངས་རེར། ང་ཚོ་གྱེན་དུ་འཛེག་
དགོས་ཏེ། སྡོང་བོའི་ཡང་སྟེང་དུ་འགོས་ཏེ་ངལ་གསོས་པ་ཡིན—མཚམས་ལན་རེར་ང་
ཚོ་གློ་བུར་དུ་སད་སྲིད། རྒྱུ་མཚན་ནི་ཆུ་ཐིགས་འཁྱག་པ་དེ་ང་ཚོའི་ལྟག་ཁུང་དུ་ཐིག་བྱུང་
བས་ཡིན། ཁྱེད་ལ་བགྲོ་བར་བྱ། སྐབས་དེར་ལོ་མང་འགོར་བའི་དུར་ས་རྙིང་བ་དག་གི་ཁ་
འབྱེད་པར་བྱེད་ལ། དུར་བྱང་དག་འཕྲོ་རིམ་འཕྲོར་རྡོག་པས་བརྫི་བ་རེད། ཀེང་རུས་རྙིང་
པ་དེ་དག་ནགས་ཚལ་ཕྱོགས་སུ་འབྲོ་བཞིན་པའི་ཚུགས་ཀར་ལྟོས་དང་། གནམ་རྒན་མས་
སྐྱོབ་རོགས། གལ་ཏེ་ཁྱེད་ནི་མཚན་མོ་འདི་འདྲ་ཞིག་ལ། ཆུ་ཚོད་བཅུ་གཉིས་ཀྱི་རྗེས་སུ།
ས་ཆ་དེ་རུ་སོང་མྱོང་བའི་དབང་དུ་བཏང་ན། ཁྱེད་ཀྱིས་ཀྱང་ང་ཚོ་མཐོང་མྱོང་སྲིད་དེ། མི་
གྲངས་བཅོ་ལྔར་སླེབས་ཀྱང་ཆོག་ལ། ཚང་མ་རྐང་བ་ཡ་གཅིག་གིས་ཡར་འགྲེང་འདུག་
པ་ཡིན། རུས་ཚིགས་ལ་འཇིགས་སྣང་སྟེར་བའི་སྒྲ་ཀྭ་ཏ་ཀྭ་ཏ་ཞེས་པ་གྲག་བཞིན། རླུང་དེ་
འུར་འུར་དུ་ང་ཚོའི་རྩིབ་རུས་ཀྱི་བར་མཚམས་དག་ནས་གཡུག་འོངས་པ་ཡིན། ཐེངས་
[1] གཏམ་དཔེར་ལད་མོ་སྟེ “ལུས་ཤ་དང་རྣམ་ཤེས་གཉིས་མཉམ་དུ་སྡོད” པའི་དོན་ཡིན།(ཤི་ཁའི་
དབུགས་གསོ་ཐབས་ཀྱི་ནང་དོན་ཡིན)
186དབྱིན་སྒོར་ཁྲི་བརྒྱ་ཤོག་མ།
གང་མང་ཞིག་ལ། ང་ཚོ་སྡོང་བོ་དེ་དག་གི་སྟེང་དུ་ཡི་མུག་ངང་ཆུ་ཚོད་གསུམ་བཞི་ཞིག་
ལ་ངལ་གསོས་ནས་བསྡད་ཅིང་། རྗེས་སུ་ལུས་པོ་ནུར་ནས་ལུས་ཡོངས་འཁྱག་རེངས་སུ་
གྱུར་ཏེ་གཉིད་ཅོག་རབ་རིབ་ཏུ་བརྒྱབ་མོད། ཕན་ཚུན་གྱི་མགོ་སྐོགས་བེད་སྤྱད་དེ་ང་ཚོའི་
དུར་ཚང་ནང་གི་ཆུ་བཅུས་ནས་གཙང་མར་བཟོས་པ་ཡིན——གལ་ཏེ་ད་ལྟ་ངས་མགོ་
བོ་ཕྱིར་དགྱེ་ཚེ། ཁྱེད་ཀྱིས་གཤམ་གྱི་ངའི་ཁ་ནང་ནས་ཡར་བལྟས་ན། ཁྱེད་ཀྱིས་ངའི་ཀླད་
སྐོགས་ནང་གི་ཕྱེད་ཀ་སྔར་ནས་སྐམ་ཟིན་པའི་སྙིགས་རོ་རྙིང་བས་ཁེངས་འདུག་པ་མཐོང་
ནུས——དངོས་པོ་འདི་དག་གིས་མཚམས་ལན་རེར་ངའི་མགོ་བོ་ན་ཞིང་། དྲན་རིག་
རྟུལ་བོར་གཏོང་བའི་གནོད་བྱེད་པར་ལྟོས་དང་། དེ་རེད་དེ། སྐུ་ཞབས། ཁྱེད་རང་གལ་ཏེ་
སྐྱ་རེངས་མ་བཀྱགས་ཡར་སྔོན་ལ་འདི་རུ་སླེབས་ཡོད་ཚེ། ཁྱེད་ཀྱིས་ཐེངས་གཅིག་ལས་
ལྷག་པ་མཐོང་སྲིད་པ་ནི། ང་ཚོས་དུར་ཚང་ནང་གི་ཆུ་བཅུ་བཞིན་ཡོད་པ་དང་། ང་ཚོས་
གཤིན་གོས་ར་བསྐོར་སྟེང་སྐམ་བཞིན་པ་དེ་ཡིན་ངེས། ཨ། དྲན་བྱུང་། ང་ལ་སྔོན་ཆད་
གཤིན་པོའི་ལྭ་བ་སྤུས་ལེགས་ཤིག་ཡོད། ཉིན་ཞིག་གི་སྔ་དྲོ་དེ་རྐུན་མའི་ལག་ལ་ཤོར་སོང་
ངས་
བ་ཡིན——ངས་ཚོད་དཔག་བྱས་ན་དེ་ནི་མིང་ལ་ཧྲི་སྨི་སི་ཟེར་བའི་མི་ཞིག་གིས་བརྐུས་
སོང་བ་འདྲ། ཁོ་ནི་ཕྱོགས་དེ་གའི་དུར་ས་རྫོབ་ཉོག་ཅིག་ཏུ་འདུག་སྡོད་བྱས་ཡོད
འདི་ལྟར་ཚོད་དཔག་བྱེད་དོན་ནི། ངས་ཐེངས་དང་པོར་ཁོ་རང་མཐོང་དུས། ཁོའི་ལུས་
སྟེང་དུ་རི་མོ་གྲུ་བཞིའི་རས་ཀྱི་ཚི་ལེན་ཞིག་མ་གཏོགས་གྱོན་མེད། འོན་ཀྱང་དེ་སྔོན་སྤྱི་
པའི་བང་སོ་གསར་བའི་མཛའ་མཐུན་ཚོགས་འདུའི་སྟེང་ཁོ་རང་མཐོང་དུས། ཁོ་ནི་དངོས་
གནས་བེམ་པོ་ཡོད་ཚད་ཁྲོད་གྱོན་གོས་ཆེས་མཛེས་པ་གཅིག་པུར་གྱུར་འདུག
བསྐྱར་དོན་ཞིག་གིས་གནད་དོན་གསལ་བོར་སྟོན་ཐུབ་པ་ནི། ཁོས་ང་རང་མཐོང་མ་ཐག་
བྲོས་སོང་བ་དེ་རེད། དུས་ཡུན་ཅང་མ་འགོར་བར། ས་འདིའི་བགྲེས་མོ་ཞིག་གིས་མོའི་
སྤུར་སྒམ་བོར་སོང—དུས་རྒྱུན་མོ་གང་དུ་འགྲོ་ནའང་། དེ་རང་གི་ལུས་དང་མི་འབྲལ་
187
ཡང་འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བར་འཁྱེར་སྲིད་པ་ཡིན། རྒྱུ་མཚན་ནི། གལ་ཏེ་མཚན་མོའི་གྲང་ངར་མང་ཙམ་མྱངས་
ཚེ། མོ་ལ་ཆམ་པ་ཕོག་པ་དང་། རྩ་འཁུམ་གྲུམ་གཟེར་སློང་སྲིད། དང་ཐོག་མོར་ནད་འདིས་
གཙེས་ནས་སྲོག་ཤོར་བས་ཡིན། མོའི་མིང་ལ་ཧུ་ཆི་ཅི་སི་ཟེར—ཨན་ན•མ་ཏིར་ཏ•ཧུ་
ཆི་ཅི་སི—ཁྱེད་ཀྱིས་ངོ་ཤེས་ཀྱང་སྲིད། མོའི་ཡ་ཁའི་མདུན་སོ་གཉིས་མ་གཏོགས་ལྷག་
མེད། གཟུགས་ཧ་ཅང་རིང་། འོན་ཀྱང་ཆེས་དགའ་བ་ནི་དེ་ལྟར་སྐེད་པ་སྒུར་རྒྱུ་དེ་ཡིན།
ལུས་པོའི་གཡོན་ལོགས་ཀྱི་རྩིབ་རུས་གཅིག་ཆད་འདུག མགོའི་གཡོན་ལོགས་སུ་མདོག་
ཡལ་བའི་སྐྲ་ལོ་དུམ་ཞིག་མར་དྲུད་འདུག རྣ་འབྱོག་གཡས་པའི་ཡང་སྟེང་གི་ཅུང་མདུན་
ཕྱོགས་ཙམ་ན། ཨམ་སྐྲ་དུམ་བུ་ཞིག་ཀྱང་ཡར་བཀྱགས་འདུག མ་ནེའི་ཕྱོགས་གཅིག་སྔར་
ནས་མར་གློད་དེ། དངུལ་སྐུད་ཉག་གཅིག་གིས་ཡར་བཏགས་ཡོད། ལག་ངར་གཡོན་པའི་
རུས་ཆུང་བོར་སྟོར་བྱས——དེ་ནི་ཐེངས་ཤིག་རྡུང་རེས་བྱེད་སྐབས་བོར་བ་ཡིན—
མོ་ལམ་ལ་འགྲོ་བར་ང་རྒྱལ་ཁེངས་དྲེགས་ཀྱི་བཟོ་ལྟ་ཞིག་ལྡན་ལ། ‘དཔའ་ཉམས་གྲུང་
འཁྱུག’ གི་ཤུགས་ངོམ་བཞིན། ལག་པ་གཉིས་མཆན་ལ་བཙུགས་ནས། སྣ་དང་མིག་
གཉིས་ཡར་བར་སྣང་ལ་གཏད་ནས་འགྲོ་བ་ཡིན—མོ་ནམ་རྒྱུན་འགུལ་སྐྱོད་རང་མོས་
རང་དབང་ཡིན། འོན་ཀྱང་ལུས་ཧྲིལ་བོ་ཆག་རལ་དུ་གྱུར་ཏེ། ཐ་མར་མོའི་ཚུགས་ཀ་ནི་
གཏན་ནས་ཆག་པར་གྱུར་པའི་དཀར་རྫས་གཟེབ་སྣོད་ཅིག་དང་འདྲ་བ་རེད—གལ་
སྲིད། ཁྱེད་ཀྱིས་མོ་མཐོང་ཡོད་ཀྱང་སྲིད།”
“ངའི་རླུང་རྟ་ཉམས་པར་མ་བཟོ་ཨང་།” ངས་རང་དབང་མེད་པར་སྐད་ཆ་ཚིག་
འདི་ཤོར་སོང་། རྒྱུ་མཚན་ནི། ཅི་ཡིན་མི་ཤེས་པར་ཁོས་སྐད་ཆ་འདི་འདྲ་ཞིག་འདྲི་སྲིད་པ་
ངའི་བློ་ཡིད་ལའང་མ་ཤར། དྲིས་པ་ངའི་བློ་ཡིད་ལས་འདས་པ་ཡིན། འོན་ཀྱང་། ངས་མྱུར་
དུ་ང་རང་གི་གདུག་རྩུབ་ལྡན་པའི་བཤད་སྟངས་ཡོ་བསྲང་བྱས་ནས་ན་རེ། “ངའི་ནང་
དོན་ནི། ང་ལ་སྟབས་ལེགས་ཀྱི་གོ་སྐབས་དེ་འདྲ་བྱུང་མ་མྱོང་བ་ཡིན—རྟོགས་དགོས་
188དབྱིན་སྒོར་ཁྲི་བརྒྱ་ཤོག་མ།
པ་ཞིག་ནི། ངས་བསམ་བཞིན་དུ་ཁྱེད་ཀྱི་གྲོགས་པོར་སུན་སྣང་བཟོ་མི་སྲིད་པ་དེ་ཡིན།
ཁྱེད་ཀྱིས་ད་སོ་མ་བཤད་རྒྱུར་གཞན་གྱིས་ཁྱེད་ལ་བརྐུས་པ་ཡིན་ཟེར—ད་དུང་ཡང་།
བྱ་སྤྱོད་འདིའི་རིགས་ནི་ཧ་ཅང་ངོ་ཚ་དགོས་པ་ཞིག་ཡིན་ཞེས་སྨྲ། འོན་ཀྱང་། ད་ལྟ་ཁྱེད་ཀྱི་
ལུས་སྟེང་གྱོན་པའི་གཤིན་གོས་ལྷག་མ་འདིའི་རས་ཀྱི་རྒྱུ་སྤུས་ལ་བལྟས་ན། དེ་དང་ཐོག་ཧ་
ཅང་རྩ་ཆེན་ཞིག་ཡིན་པ་དང་འདྲ། ཁྱེད་ཀྱིས་ཇི་ལྟར.…………”
ངའི་མགྲོན་པོ་ཡི་སྔར་ནས་རུལ་སུངས་སུ་གྱུར་པའི་ངོ་གདོང་དང་གཉེར་མས་ཁེངས་
པའི་ཕྱི་ཤུན་སྟེང་ཆེས་མུན་ནག་འཇིགས་རུང་གི་རྣམ་པ་ཞིག་མངོན་མགོ་བརྩམས་བྱུང་།
ང་རང་བློ་མི་བདེ་བར་ཞེད་སྣང་ཅུང་ཙམ་སྐྱེ་བའི་སྐབས་དེར། ཁོས་ང་ལ། ཁོས་འདི་ལྟར་
བགྱི་བ་ནི་འཛུམ་མདངས་སྟོན་ཁུལ་བྱེད་རྩིས་ཙམ་ཁོ་ན་ལས་ཅི་ཡང་མ་འདས་ལ། དེའི་
སྟེང་དུ་ཟུར་མིག་ཅིག་བལྟས་ཏེ། དེའི་ནང་དོན་ཡང་ང་ལ་ཚིག་འཇམ་པོས་ཤུགས་བསྟན་
ཙམ་བྱས་པ་ལས་ཅི་ཡང་མ་འདས་པར་སྐད། དེ་ནི་ཕལ་ཆེར་ད་ལྟ་ཁོའི་ལུས་སྟེང་གི་ལྭ་
བ་འདི་ལག་སོན་བྱུང་བའི་སྐབས་ཤིག་ཡིན་ཏེ། ཉེ་འདབས་སྤྱི་པའི་བང་སོ་ཡི་འདྲེ་ཞིག་
གི་ལྭ་བ་བོར་སོང་བ་རེད། ཁོས་དེ་ལྟར་འགྲེལ་བཤད་བྱས་པ་བརྒྱུད། ངའི་སེམས་ད་གཟོད་
མར་བབས་བྱུང་། དེ་ནས་ངས་ཁོ་ལ་ད་ནས་བཟུང་རབ་ཡིན་ན་སྐད་ཆ་ཁོ་ནས་ཁོའི་ནང་
དོན་སྟོན་པར་ཞུ་བ་བྱས། རྒྱུ་མཚན་ནི་ཁོའི་ངོ་གདོང་གི་རྣམ་འགྱུར་དེ་ངོ་མ་ཚོད་དཔག་
བྱེད་ཐབས་བྲལ་བས་ཡིན། ཁོ་རང་གིས་ཧ་ཅང་སེམས་ཞིབ་མོ་བྱས་ཀྱང་། རྣམ་འགྱུར་དེ་
ཡིས་སྔར་བཞིན་མི་ལ་གོ་ནོར་འབྱུང་དུ་འཇུག་སྲིད་པ་རེད། དགོད་པའི་སྐོར་ལ། ཁོས་
ལྷག་པར་དུ་འགོག་ཐབས་བགྱི་འོས་པ་ཡིན། ཁོ་རང་ཉིད་ཀྱིས་དེ་ནི་འོད་སྟོང་འབར་བའི་
གྲུབ་འབྲས་ཤིག་ཡིན་པར་སྙམ་སྲིད་ནའང་། ང་ལ་མཚོན་ན་དེ་ལས་ལྡོག་སྟེ་ཤུགས་རྐྱེན་
མི་འདྲ་བ་ཞིག་ཐེབས་ཀྱང་སྲིད་པ་ཡིན། ངས་ངའང་ཀེང་རུས་མཐོང་བར་དེ་ལས་ལྷག་
པའི་དགའ་སྤྲོ་སྐྱེ་བཞིན་པ་མཐོང་བ་དང་། ཐ་ན་གུས་ལུགས་དང་མི་འགལ་བའི་ཆ་རྐྱེན་
189འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འོག་ཏུ་དགའ་བའི་རྩེད་མོར་རོལ་ན་དགའ་མོད། འོན་ཀྱང་། ངས་ནམ་རྒྱུན་དགོད་པ་ནི་
ཀེང་རུས་ལ་མཚོན་ན་ཆེས་འཇོན་པའི་ཉམས་འགྱུར་དེ་མིན་པར་སྙམ།
“རེད་ཡ། གྲོགས་པོ།” སྙིང་རྗེ་བོའི་ཀེང་རུས་ན་རེ། “དོན་དངོས་ནི་ངས་ད་སོ་མ་
ཁྱེད་ལ་བཤད་པ་ནང་བཞིན་ཡིན། བང་སོ་རྙིང་པ་གཉིས—གཅིག་ནི་ང་སྔོན་ཆད་
བསྡད་པ་དེ་ཡིན། གཞན་གཅིག་ནི་དེ་ལས་ཐག་རིང་བའི་ས་ཆར་ཡོད——ད་ལྟ་ང་ཚོའི་
རྗེས་རབས་པ་ཚང་མས་བསམ་བཞིན་དུ་དེ་ལ་བདག་སྐྱོང་མི་བྱེད་པར་མཐའ་མཇུག་ཁྱོད་
རང་མུ་མཐུད་དུ་གནས་དེ་རུ་སྡོད་མི་བཟོད་པ་ཡིན། མིག་སྔའི་གནས་ཚུལ་འོག
ཁྱོད་
ཀྱི་ལུས་སྟེང་གི་རུས་པ་མི་སྐྱིད་པ་མ་ཟད——ནམ་རུབ་ཆར་འབབ་ཀྱི་ཉིན་མོར། མི་ལ་
བཟོད་བླགས་བྲལ་བའི་ཚོར་སྣང་སྟེར—ཐ་ན་ཁྱོད་ཀྱི་ལུས་ཕྱིའི་ཡོད་ཚད་ཐམས་ཅད་
ཀྱང་རྨེག་མེད་དུ་གྱུར་འགྲོ་བ་ཡིན། ཡང་མིན་ན་ང་ཚོ་གནས་སྤོར་དགོས། ཡང་མིན་ན་
བཟོད་བསྲན་སྒོས་ང་ཚོའི་ཁྱིམ་རྒྱུ་ཉིན་རེ་བཞིན་བརླགས་འགྲོ་བར་བལྟས་ནས་ཐ་མ་ཡོད་
ཚད་ཚར་དགོས། གན། སྐད་ཆ་འདི་ཐོས་རྗེས་ཁྱེད་རང་རློམ་མི་སྲིད་ཀྱང་། ངས་བཤད་
པ་ཚང་མ་དོན་དངོས་ཡིན། ངས་ངོ་ཤེས་ཡོད་ཚད་ཁྲོད། ཁོ་ཚོའི་སྤུར་སྒམ་གྱི་ཁ་ལེབ་ཆ་
ཚང་ཡིན་པ་གཅིག་ཀྱང་མེད——གན། འདི་ཚང་མ་དོན་དངོས་ཡིན། ངས་ཁྱིམ་ཚང་
ཆུང་ཆུང་དེ་དག་བཤད་པ་མིན། གསོམ་ཤིང་གི་སྤུར་སྒམ་དུ་ཉལ་ཏེ། འབོག་སྒྲིལ་ཡང་མོ་
འདྲུད་སྤྱད་ཀྱི་འཁོར་ལོས་དྲུད་པའི་མི་དེ་དག་ཡིན། ངས་བཤད་པའི་མི་དེ་དག ཚང་མ་
ཁྱོད་ཚོའི་དེ་འདྲའི་དངུལ་ཤན་བརྒྱབ་པའི་སྤུས་ལེགས་སྤུར་སྒམ་དུ་གཉིད་པ་ཡིན། ཁྱོད་
ཚོའི་དེ་འདྲའི་གཤིན་པོར་རྗེས་དྲན་བྱེད་སྤྱད་ཀྱི་ཅ་ལག་སྟ་གོན་བྱས་ཡོད་ལ། སྤུར་སྒམ་
འདྲེན་སྐབས་བྱ་སྒྲོ་ནག་པོས་བཀབ་ནས་སྐུ་ཕུང་སྐྱེལ་བའི་རུ་ཁག་གི་སྔོན་མདུན་དུ་
བསྐྱོད་དགོས་ལ། ཆེས་བཟང་བའི་སྤྱི་པའི་བང་སོ་རུ་འགྲོ་དགོས—ངས་བཤད་པ་ནི་ཨ་
ཝེ་སི་ཚང་དང་། པུའུ་ལེ་སུའོ་ཚང་། པོ་ལིན་ཚང་བཅས་ཡིན། ད་ལྟ། ཁོ་ཚོ་ཡང་ཕལ་ཆེར་
190དབྱིན་སྒོར་ཁྲི་བརྒྱ་ཤོག་མ།
མཉམ་གཅིག་ཏུ་བརླག་པ་རེད། དང་ཐོག་ཁོ་ཚོ་ནི་ང་ཚོའི་གྲས་ཀྱི་ཟས་གོས་ཆེས་འཛོམས་
ཤིང་འབྱོར་ཕྱུག་ལྡན་པའི་སྐོར་ཡིན། འོན་ཀྱང་། ད་ལྟ་ཁྱེད་ཀྱིས་ཁོ་ཚོའི་ཁྱིམ་ཚང་ལ་ཅིག་
ལྟོས་དང—རྩ་བ་ནས་ཉམས་རྒུད་དུ་གྱུར་ཏེ་དབུལ་བོ་དབུལ་རྐྱང་དུ་གྱུར་སོང་། པུའུ་ལེ་
སུའོ་ཚང་གི་མི་ཞིག་གིས་མགྲོན་ཁང་ཆེན་མོའི་སྦྱིན་བདག་གདོན་འདྲེ་ཞིག་དང་ཉོ་ཚོང་
བྱས་ཏེ། ཁོའི་རྗེས་དྲན་རྡོ་རིང་བྱིན་ནས་ཤིང་གཞོག་མེ་ཏོག་གསར་བར་བརྗེས་པ་དེས།
ཁོའི་མགོ་བོའི་ཞབས་སུ་སྟན་བཏིང་བར་བཀོལ་བ་ཡིན། ངས་ཁྱེད་ལ་སྨྲ་བར་བྱ། དོན་དག་
འདིས་གནད་དོན་ཞིག་ཧ་ཅང་གསལ་བཤད་བྱེད་ནུས་པ་ཡིན། རྒྱུ་མཚན་ནི། འདས་ཟིན་
པའི་མི་ཞིག་ལ་མཚོན་ན། རྗེས་དྲན་རྡོ་རིང་ལས་གཞན་ཁོ་ལ་སྤོབས་པ་བསྐྱེད་ནུས་པའི་
དངོས་པོ་ཅི་ཡང་ཡོད་པ་མ་རེད། ཁོ་ནི་དེའི་ཡང་སྟེང་གི་དུར་བྱང་ཡི་གེ་ཀློག་པར་ཆེས་སྤྲོ་
བ་ཡིན། དུས་ཡུན་ཅུང་ཙམ་འགོར་རྗེས། ཐ་ན་ཁོ་རང་ཉིད་ཀྱིས་ཀྱང་དེ་བདེན་གཏམ་ཡིན་
པར་རློམ་མགོ་རྩོམ་པ་ཡིན། དེ་ནས་ཁྱོད་ཀྱིས་ཁོ་རང་ཉིན་རེའི་མཚན་མོར་ར་སྐོར་ནང་
ཙོག་ནས་རྩོམ་ཡིག་དེ་དག་མྱོང་རོལ་བྱེད་བཞིན་པ་མཐོང་ཐུབ། དུར་བྱང་ཡི་གེ་བརྐོ་བར་
སྒོར་མོ་བརླག་མི་དགོས་ནའང་། དེས་སྙིང་རྗེ་འོས་པའི་མི་ཞིག་ཤི་རྗེས་སེམས་གསོ་ཆེན་
པོ་གནང་ནུས་པ་རེད། ཁོ་ནི་གསོན་དུས་བྱ་བ་ལམ་ལྷོང་མེད་པ་ཞིག་ཡིན་ཚེ་ལྷག་པར་དེ་
ལྟར་ཡིན། ངས་མི་རྣམས་ཀྱིས་སྔར་ལས་མང་བར་དེ་བེད་སྤྱོད་བྱེད་པར་རེ་བ་བྱས། གན།
ངས་སྡུག་བཤད་རྒྱག་པ་མིན། འོན་ཀྱང་། ཕྱི་མི་ལ་འཆད་མི་རུང་བའི་སྐད་ཆ་ཞིག་བཤད
ན། ངའི་རྗེས་རབས་པས་ང་ལ་དུར་བྱང་རྡོ་རིང་རྙིང་པ་འདི་གཅིག་པུ་བཙུགས་པ་ཡིན།
ངས་དངོས་གནས་དེ་ནི་ཅུང་ཙམ་ངོ་ཚ་ཁ་སྐྱེངས་ཤིག་རེད་བསམ
ཡང་ཅིག་བཤད་
ན། རྡོ་རིང་གི་ཡང་སྟེང་དུ་བསྟོད་ཚིག་ཅི་ཡང་མེད་པ་རེད། ཆེས་སྔ་མོའི་དུས་སུ་དེའི་སྟེང་
བརྐོས་པ་ནི།
191འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གཤེགས་རྗེས་འདྲ་མཉམ་གྱི་ཐོབ་ཆ་ལྡན་ངེས།
“ངས་དང་ཐོག་སྐད་ཆ་འདི་མཐོང་མ་ཐག་ཧ་ཅང་ཡིད་ཚིམ་པར་གྱུར་མོད། ཅང་མ་
འགྱངས་པར་ངས་མཉམ་བཞག་བྱུང་བ་ནི། ངའི་གྲོགས་པོ་རེ་དེ་རུ་བརྒྱུད་ནས་འགྲོ་ཐེངས་
རེར། ཁོས་ནམ་རྒྱུན་མ་ནེ་ར་བསྐོར་ན་བཞག་ནས།
ངོ་གནག་སྟེ་ལམ་བར་ནས་ཀློག་འདོན་
བྱེད་པ་ཡིན། མཐའ་མཇུག་གི་ཚིག་དེ་མཐོང་བ་ན། ཁོ་ཁེར་རྐྱང་དུ་ཧི་ཧི་ཞེས་བགད་རྗེས་
ཕར་བུད་འགྲོ། བློ་སེམས་མགུ་ཚིམ་དང་། སེམས་ལྷོད་བག་གཡེང་གི་རྣམ་འགྱུར་ཞིག་
མངོན་པ་ཡིན། དེའི་ཕྱིར་ངས་ཚིག་དེ་མེད་པར་བཟོས་ཏེ། ལྟས་ངན་དེ་ཚོས་མཐོང་མི་ཐུབ་
པར་བཏང་སོང་། འོན་ཀྱང་། ཤི་ཟིན་པའི་མི་ཞིག་ཡིན་ན། ནམ་རྒྱུན་ཁོ་རང་གི་རྗེས་དྲན་
རྡོ་རིང་ལ་ཧ་ཅང་སྤོབས་སེམས་སྐྱེ་བ་ཡིན། ལྟོས་དང་། སྐབས་འདིར་ཕར་ཕྱོགས་ནས་ཅ་
ཝེ་སི་ཚང་གི་མི་ལྔ་དྲུག་ཙམ་ཚུར་སླེབས་བྱུང་ལ། ལུས་སྟེང་དུ་ཁྱིམ་རྒྱུད་ཀྱི་རྗེས་དྲན་
རྡོ་རིང་ཁྱེར་འདུག ད་སོ་མ་ཧྲི་སྨི་སི་དང་གླ་བ་འདྲེ་འགའ་ཡིས་ཀྱང་ཁོའི་རྗེས་དྲན་རྡོ་
རིང་ཁུར་ནས་བུད་སོང་། ཨ་རོག ཞི་ཅིན་སི། སླར་ཡང་མཇལ། གྲོགས་པོ་རྙིང་པ། དེ་ནི་
མེ་ལེ་ཏི་སི•ཞི་ཅིན་སི་ཡིན—གཅིག་བརྒྱད་བཞི་བཞི་ལོར་གཤེགས་པ་ཡིན
ཚོ་སྤྱི་པའི་བང་སོའི་ནང་མིའི་གྲས་ཀྱི་གཅིག་ཡིན—མཆོག་གྱུར་གྱི་ཁྱིམ་རྒྱུད་ཅིག་ཏུ་
འཁྲུངས་པ་ཡིན—ཡང་ཕྱི་ནི་ཡ་ཧུ་དཱ་པའི་མི་ཡིན
ང་
ང་རང་ཆེས་ཆ་རྒྱུས་ཡོད་པ་
ནི་ཁོ་རང་ཡིན—ཁོས་ང་ལ་ཁ་ཡ་མ་བྱས། རྒྱུ་མཚན་ནི་ཁོས་ངས་འབོད་བཞིན་པ་མ་
ཐོས་པས་ཡིན། ངོ་མ། ང་ལ་ཧ་ཅང་ཕངས་སེམས་སྐྱེ། དེའི་རྒྱུ་མཚན་ནི་ངས་མ་གཞི་ནས་
ཁྱེད་ལ་མཚམས་སྦྱོར་བྱ་བསམ་པ་ཡིན། ཁོའི་མི་གཤིས་ཀྱིས་ཁྱེད་ཀྱི་ཡིད་དབང་འཕྲོག་
ངེས། ཁྱེད་ཀྱིས་ཁོ་རང་འདྲ་བའི་རུས་ཚིགས་ཐ་དད་ཡིན་ལ། སྒལ་ཚིགས་དོང་དུ་བབས་
192དབྱིན་སྒོར་ཁྲི་བརྒྱ་ཤོག་མ།
པ། དབྱིབས་ཡོངས་སུ་འགྱུར་བའི་ཀེང་རུས་བགྲེས་པོ་ཞིག་མཐོང་མྱོང་ཡོད་མི་སྲིད། འོན་
ཀྱང་། ཁོ་རང་ནི་ཧ་ཅང་བྲོད་པོ་ཞིག་ཡིན། ཁོས་ཧབ་ཆ་རྒྱག་ཐེངས་རེར། དེའི་སྒྲ་ནི་རྡོ་
བ་གཉིས་གཙུབ་བརྡར་བྱེད་པའི་སྒྲ་དང་ཤིན་ཏུ་མཚུངས། དེས་མི་ཚད། དང་ཐོག་ཁོ་རང་
དགའ་ནས་ནམ་རྒྱུན་མཚམས་མི་འཇོག་པར་ཨག་སྐད་འབྱིན་པ་དེ་ནི། སུ་ཞིག་གིས་སྒེའུ་
ཁུང་ཤེལ་ལེབ་ངོས་སུ་གཟེར་མ་རྐང་གཅིག་གཙུབ་པ་དང་འདྲ་བ་རེད། ཝ་ཡེ། ཅུང་སི། དེ་
ནི་ཀོ་ལུན་པུའུ·ཅུང་སི་རྒན་པ་རེད——ཁོས་གཤིན་གོས་དེ་བཟོ་ཆེད། ལོ་དེར་སྒོར་བཞི་
བརྒྱ་བརླག་པ་ཡིན—དུར་རྫས་ཡོད་ཚད་དེ། རྗེས་དྲན་རྡོ་རིང་ནང་དུ་གཏོགས་པ་ལ།
སྒོར་ཉིས་སྟོང་བདུན་བརྒྱ་བརླག་པ་ཡིན། དེ་ནི་ཉེར་དྲུག་ལོའི་དཔྱིད་ཀའི་དོན་དག་རེད།
སྐབས་དེར་དེ་འདྲའི་སྤུར་འཇུག་དུར་སྐྱེལ་བྱས་ན་ཉམས་ཆེན་པོར་བརྩི་ཆོག་པ་ཡིན།
ཤི་འདྲེ་ཚང་མ་ཨ་ལི་ཀོ་ཉི་རི་ཁུལ་ནས་བསྙེགས་ཡོང་སྟེ་ཁོའི་འདས་མཆོད་དངོས་པོར་
བལྟས་པ་ཡིན——ངའི་དུར་སའི་ཉེ་འགྲམ་དུ་སྡོད་པའི་ལྟས་ངན་དེར། ད་ལྟའི་བར་དོན་
དེའི་ཕྱིར་དྲན་གསལ་བོ་ཡོད་པ་རེད། གན། ཁྱེད་ཀྱིས་མཆན་ལ་དུར་སྒམ་མདུན་འགོག་
ཤིང་ལེབ་བཙིར་ཞིང་། རྐང་བ་གཅིག་གི་པུས་མོའི་མཚམས་མན་ཆད་ཀྱི་རུས་པ་མེད་
ལ། ལུས་སྟེང་སྒྲིབ་གཡོགས་ཅི་ཡང་མེད་པར་གཅེར་རྗེན་རྗེན་དུ་ཕར་སོང་བའི་ལྟས་ངན་
དེ་མཐོང་བྱུང་ངམ། ཁོ་ནི་པ་སི་ཐུའོ·ཏ་ཨེར་ཧོ་ཧྲི་རེད། ཀོ་ལུན་པུའུ·ཅུང་སི་མ་གཏོགས།
ང་ཚོའི་སྤྱི་པའི་བང་སོར་ཚུད་པའི་མིའི་ཁྲོད་དུ་ཁོ་རང་གི་འགྲོ་ཆས་ཆེས་འཛོམས་པར་
བརྩིས་ཆོག ད་ལྟ་ང་ཚོ་ཚང་མ་ས་འདི་ནས་ཁ་གྱེས་དགོས། ང་ཚོས་བཟོད་བླགས་མི་
ནུས་པ་ཡིན། ད་ནས་ང་ཚོའི་ཚ་རབས་ཀྱིས་ང་ཚོར་ཡང་བསྐྱར་འདི་ལྟར་གང་འདོད་བྱེད་
དུ་འཇུག་མི་ནུས་པ་ཡིན། ཁོ་ཚོས་ནམ་རྒྱུན་སྤྱི་པའི་བང་སོ་གསར་དུ་སློག་སྲིད་མོད། འོན་
ཀྱང་ང་ཚོ་འདི་རུ་བསྐྱུར་ནས་ངོ་ཚར་གཏད་འདུག ཁོ་ཚོས་ནམ་རྒྱུན་སྲང་ལམ་ཞིག་
གསོ་བྱེད། འོན་ཀྱང་ང་ཚོའི་ཉེ་འགྲམ་དང་ཡང་ན་ང་ཚོའི་དངོས་པོར་ནམ་ཡང་ཞིག་གསོ་
193འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བྱས་མ་མྱོང་། ངའི་དུར་སྒམ་དེ་ལ་ཡང་ཡང་ལྟོས་དང—འོན་ཀྱང་། ངས་ཁྱེད་ལ་སྨྲ་བར་
བྱ། གསར་བ་ཡིན་པའི་ཚེ། དེ་རང་རེའི་གྲོང་ཁྱེར་ནང་འགྲུལ་ཁང་གང་དུ་བཤམས་ཀྱང་།
མིའི་མིག་དབང་འཕྲོག་སྲིད་པའི་ཁྱིམ་ཆས་ཤིག་ཡིན། གལ་ཏེ་ཁྱེད་ལ་མཁོ་ན། ཁྱེད་ཀྱིས་
སྤོར་ཏེ་ཁྱེར་ཆོག——ང་ལ་ད་ནས་དེར་ཞིག་གསོ་བྱ་བར་དེ་འདྲའི་སྒོར་མོ་མང་པོ་ཞིག་
མེད་པ་ཡིན། སྤུར་སྒམ་དུ་མཐིལ་ཤིང་གསར་བ་བཏིངས་ནས། ཁ་ལེབ་ཀྱི་ཆ་ཤས་གསར་དུ་
བརྗེ་སྤོར་བྱས་ལ། ཡང་གཡོན་འགྲམ་དེད་དེ་ལེགས་བཅོས་ཅུང་ཙམ་བྱས་ཚེ། ཁྱོད་ཀྱི་ཚོར་
བར། ཁྱེད་ཀྱིས་ཚོད་ལྟ་བྱས་མྱོང་བའི་སྣོད་ཆས་ཁྲོད་དེ་ལས་ལྷག་པའི་སྐྱིད་པོ་ཞིག་མེད་
པར་ཤེས། བཀའ་དྲིན་ཞུ་མི་དགོས——མིན། འདི་ལ་རིན་ཐང་ཅི་ཡང་མེད—ཁྱེད་
ཀྱིས་ང་ལ་ཧ་ཅང་གུས་བཀུར་བྱས། ངས་རང་ཉིད་ཀྱི་དངོས་པོ་ཡོད་ཚད་ཚང་མ་ཁྱེད་ལ་
འབུལ་རྒྱུ་ཡིན། དེ་མིན་མི་ང་ནི་བཟང་ངན་མི་ཤེས་པ་ལྟ་བུར་འདུག གན། བེམ་པོ་གཅུད་
སྤྱད་ཀྱི་རས་དེ། ཁྱད་པར་ཅན་གྱི་དངོས་པོ་རྩ་ཆེན་ཞིག་ཡིན་ཟེར་ཆོག གལ་ཏེ་ཁྱེད་ལ་
དགོས་བསམ་ན………………མི་དགོས་སམ། དེ་ཡང་ཆོག ཁྱེད་རང་གིས་ལྟོས། འོན་ཀྱང་ང་ནི་བྱ་
བ་སྒྲུབ་ན་འདྲ་མཉམ་ཡིན་ཞིང་ལག་གཤོགས་ཆེན་པོ་ཞིག་ཡིན—ང་ནི་སེར་སྣ་ཅན་
གྱི་འདྲེ་ཞིག་མིན་ཁོ་ཐག་ཡིན། བདེ་མོ་བྱོས། གྲོགས་པོ། ང་རང་འགྲོ་རན་སོང་། དོ་ནུབ་
ང་རང་ལམ་ཐག་རིང་པོ་ཞིག་ལ་འགྲོ་དགོས་ཀྱང་སྲིད—ད་ལྟ་ད་རུང་ངས་མི་ཤེས་པ་
ཡིན། དོན་གཅིག་ཤེས་ཐག་ཆོད་ཡོད། དེ་ནི་ད་ལྟ་ང་རང་གནས་སྤོར་བགྱི་དགོས་ཏེ། ད་ནི་
ཞིག་རལ་གྱི་སྤྱི་པའི་བང་སོ་རུ་ཉལ་མི་ནུས་པ་དེ་ཡིན། ང་ཐག་རིང་གི་རི་ཆུར་བརྒལ་ནས་
ངས་འདུག་གནས་ལེགས་པོ་ཞིག་རྙེད་རག་བར། ཡུན་རིང་བཙལ་ནས་ཞིན་ཞི་ཙེ་ཁུལ་དུ་
འགྲོ་དགོས་ཀྱང་ཆོག་པ་ཡིན། གྲོགས་པོ་ཚང་མ་འགྲོ་རྒྱུ་རེད། གནས་སྤོར་བྱ་རྒྱུ་དེ་མདང་
དགོང་གི་གསང་བའི་གྲོས་ཚོགས་སྟེང་ཚང་མས་ཐག་བཅད་པ་ཡིན། ཉི་མ་ཞིག་སླར་ཡང་
ཤར་ཚེ། ང་ཚོའི་ཁང་རྙིང་དུ་ཐ་ན་རུས་པ་ཙམ་ཡང་ལྷག་མེད་པ་ཡིན། འདི་འདྲའི་སྤྱི་པའི་
194དབྱིན་སྒོར་ཁྲི་བརྒྱ་ཤོག་མ།
བང་སོ་ནི་ད་རུང་གསོན་འདུག་པའི་གྲོགས་པོ་ཚོར་འོས་འཚམ་ཡིན་ངེས། འོན་ཀྱང་དེ་
ཚོ་ནི་ཁྱེད་ལ་སྐད་ཆ་འདི་དག་བཤད་པའི་རུས་པ་རྒན་པ་ཚོར་འོས་འཚམ་མིན། ངའི་ལྟ་
ཚུལ་གྱིས་ལྟ་ཚུལ་རྒྱུན་ལྡན་ཞིག་གི་འཐུས་ཚབ་བྱས་པ་ཡིན། གལ་ཏེ་ཁྱེད་རང་དེ་འདྲར་
མི་རློམ་ཚེ། མྱུར་དུ་ལམ་ལ་ཆས་འགྲོ་བའི་འདྲེ་ཡིས་མ་སོང་སྔོན་ཁོ་ཚོའི་དངོས་པོ་ཇི་ལྟར་
བཅགས་ཤིང་བཅོམ་པར་ལྟོས་དང་ཆོག་པ་ཡིན། ཁོ་ཚོས་དེ་ལྟར་ཞེ་སྡང་མཚོན་པར་བྱས་
ཏེ། ཐ་ན་སྨྱོས་པ་ལྟར་གྱུར་སོང་། ཧེ། འདིའི་ཕྱོགས་ལ་ཡོང་བཞིན་པ་ནི་པུའུ་ལེ་སུའོ་ཚང་
གི་མི་འགའ་རེད། གལ་ཏེ་ཁྱེད་རང་གིས་ང་དང་དུར་བྱང་རྡོ་རིང་མཉམ་གཅིག་ཡར་སྐྱོར་
བར་འཐད་ན། ང་ནི་ཁོ་ཚོའི་ཚོགས་པར་ཞུགས་ནས། ཁོ་ཚོ་དང་མཉམ་དུ་ལམ་ལ་
ཆོག་སྲིད་པ་ཡིན—པུའུ་ལེ་སུའོ་ཚང་ནི་དབང་ཤུགས་བཙན་ལ། མིང་གྲགས་ཆེ་བའི་
ཁྱིམ་རྒྱུད་ཅིག་ཡིན། ལོ་ལྔ་བཅུའི་སྔོན་དུ། ང་རང་ཉིན་མོར་སྲང་ལམ་འདི་དག་བརྒྱུད་
ནས་འགྲོ་སྐབས། ཁོ་ཚོ་སྒོ་ཕྱིར་འགྲོ་སྐབས་རྟ་དྲུག་གི་གདུང་སྐྱེལ་འཁོར་ལོར་འདུག་པ་
མཐོང་ཐུབ་ལ། ད་དུང་འདི་དང་འདི་འདྲའི་རྒྱས་སྤྲོས་སྣ་ཚོགས་བཤམས་པ་རེད། བདེ་མོ་
བྱོས། གྲོགས་པོ། "
དེ་ནས་ཁོས་དུར་བྱང་རྡོ་རིང་ཁུར་ཏེ། མུན་ནག་འཇིགས་རུང་གི་དཔུང་ཁག་ཏུ་
ཞུགས་སོང་། ལྟག་རྒྱབ་ཏུ་སྔར་བཞིན་སྤུར་སྒམ་ཧྲལ་པོ་དེ་དྲུད་འདུག རྒྱུ་མཚན་ནི།
ཁོས་བློ་སེམས་གཅིག་གིས་དེ་ང་ལ་བཙན་གྱིས་རྫོང་བར་བྱས་ནའང་། ངས་ཁ་འཇམ་པོས་
ཁོའི་སེམས་བཟང་དང་ལེན་མ་བྱས་པ་ཡིན། ཕལ་ཆེར་ཆུ་ཚོད་གཉིས་ཏག་ཏག་འགོར་
རྗེས་ཡིད་སེམས་སྐྱོ་ཐག་ཆོད་ཅིང་། མི་ཁྱིམ་སྟོང་བའི་ལྟས་ངན་དེ་དག་གིས་ད་གཟོད་ཁོ་
ཚོའི་ཡི་མུག་པའི་ཅ་ལག་སྣ་ཚོགས་ཁུར་ཏེ། ཀྭ་ཏ་ཀྭ་ཏ་ཞེས་པའི་སྒྲ་སྒྲོག་བཞིན་བུད་སོང་།
ང་ཡུན་རིང་ཞིག་ལ་གནས་དེ་རུ་ཙོག་ནས། ཁོ་ཚོའི་ཆེད་དུ་སེམས་སྡུག་བྱས་པ་ཡིན། ཁོ་
ཚོའི་ཁྲོད་ལོ་ན་ཆེས་གཞོན་པའི་མི་གཅིག་གཉིས་ཤིག ལུས་སྟེང་གི་གྱོན་ཆས་ཆེས་ཧྲལ་
195འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཧྲུལ་དུ་གྱུར་པ་དེས་མཚན་བཞུད་ཀྱི་མེ་འཁོར་རྩད་གཅོད་བཞིན་ཡོད། འོན་ཀྱང་དེ་ལས་
གཞན་རྣམས་ཀྱིས་འགྲུལ་བཞུད་བྱེད་ཐབས་འདི་མི་ཤེས་པ་འདྲ་སྟེ། གྲོང་རྡལ་ཞིག་ལ་
འགྲོ་བར་ལམ་སྣ་ག་ཙམ་ཡོད་པ་ཁོ་ན་འདྲི་བཞིན་འདུག གྲོང་རྡལ་དེ་དག ལ་ལ་ནི་ད་
ལྟ་སྔར་ནས་ས་ཁྲའི་སྟེང་རྙེད་ཐབས་བྲལ་ལ། དེ་ཚོ་ལོ་ངོ་སུམ་ཅུའི་སྔོན་ནས་ས་ཁྲའི་སྟེང་
རྗེས་ཤུལ་མི་སྣང་བར་གྱུར་པ་རེད། ཐ་ན་ས་ངོས་ནས་ཡལ་སོང་བ་རེད། དེའི་ནང་གི་གྲོང་
རྡལ་ཉུང་ངུ་ཞིག ས་ཁྲའི་སྟེང་མཐོང(དེས་མི་ཚད་ས་གཞིའི་བར་ཁེ་བའི་སྒེར་དབང་ས་
ཁྲ་རྐྱང་རྐྱང་ཡིན)ཐུབ་པ་མ་གཏོགས། འདི་ལས་གཞན་པའི་ས་ཆ་གང་རུང་དུ་རྩ་བ་ནས་
བྱུང་མ་མྱོང་། ཁོ་ཚོས་ད་དུང་གྲོང་རྡལ་འདི་དག་གི་སྤྱི་པའི་བང་སོའི་གནས་ཚུལ་ཅི་འདྲ་
ཡིན་པ་དང་། ས་དེ་གའི་སྡོད་དམངས་ཀྱིས་ཚེ་འདས་གཤིན་པོར་གུས་བཀུར་བྱེད་མིན་
སོགས་རྩད་གཅོད་བྱས།
ང་ནི་དོན་འདི་ཧྲིལ་བོར་སྤྲོ་སྣང་གཏིང་ཟབ་ཅིག་སྐྱེས་ལ། ཞོར་དུ་ཡུལ་ཁྱིམ་སྟོང་པ་
འདི་དག་ལ་སྙིང་རྗེ་འགོག་ཐབས་མེད་པ་ཞིག་ཀྱང་སྐྱེས་བྱུང་། རྣམ་པ་ཡོད་ཚད་གསོན་
ཉམས་ལྡན་ཞིང་། ངས་སྐབས་དེར་དེ་ནི་རྨི་ལམ་ཡིན་པ་མ་ཤེས། དེའི་ཕྱིར་ལུས་ལ་གཤིན་
གོས་བཀླུབས་པའི་འཁྱམ་ལྡོམ་ཞིག་ལ་བཤད་དོན། ངས་རྩོམ་ཡིག་ཅིག་བྲིས་ནས་ཁོ་ཚོ་
ཕ་ཡུལ་དང་བྲལ་འགྲོ་སྐབས་ཀྱི་ཧ་ཅང་སྐྱོ་ངལ་ལྡན་པའི་བརྒྱུད་རིམ་ཡ་མཚན་དེ་ཞིབ་
འབྲི་བྱེད་འདོད། འོན་ཀྱང་དེའི་ཞོར་དུ་ངས་ང་རང་གི་ཞིབ་འབྲི་དོན་དངོས་རྣལ་མ་ཞིག་
ཡོང་དགོས་ན། གཟབ་ནན་གྱི་གནད་དོན་ཞིག་ལ་འཕྱ་སྨོད་གཏོང་བ་དང་མི་འདྲ་བར་ཚེ་
འདས་དེ་དག་ལ་བརྙས་བཅོས་གཏོང་བ་དང་གཉིས་སུ་མ་མཆིས་པར་བྱོལ་ཐབས་དཀའ་
བ་རེད། དེ་ལྟར་བྱས་ཚེ་ཁོ་ཚོའི་ཚེ་དང་ལྡན་པའི་གྲོགས་པོ་དག་གིས་བཀླགས་རྗེས་ཧ་ལས་
པར་གནང་སྲིད་ལ། སེམས་སྐྱོ་ངེས་ཡིན། འོན་ཀྱང་ཚེ་ལས་འདས་པའི་སྤྱི་དམངས་འདིའི་
རོ་གོག་ལ་དེ་ལས་ལྡོག་སྟེ་ཞི་འཇམ་དང༌། འཚེར་སྣང་མེད་པར་འགྱུར་སྲིད། དེ་མར་སྒུར་
196དབྱིན་སྒོར་ཁྲི་བརྒྱ་ཤོག་མ།
ནས་ངའི་སྒོ་ཆེན་ལ་བཅར་ནས་ངའི་རྣ་སྒོར་སྐད་དམའ་མོས་བཤད་རྒྱུར།
“འདི་ཙམ་ལ་ཁྱེད་ཀྱིས་སེམས་ཁུར་གནང་མི་དགོས། མི་དེ་ཚོ་བློ་བདེ་བག་ཕེབས་
ཤིག་ཡོང་ན། ང་ཚོ་ད་ལྟ་ཁ་བྲལ་བའི་དུར་ས་རྫོབ་པོ་དེ་དག་སེམས་ལ་འཛིན་མི་སྲིད་པ་
ཡིན། ཁོ་ཚོ་བློ་བདེ་བག་ཕེབས་ཐུབ་ན། ཁྱེད་ཀྱིས་བཤད་པའི་དུར་སའི་ནང་ཉལ་བའི་
གཤིན་པོ་དེ་དག་སེམས་ལ་སྤུ་ཙམ་ཡང་མི་འཛིན་པ་ཡིན།”
སྐབས་དེར། བྱ་སྐད་ཅིག་གྲག་པ་ན། མུན་ནག་འཇིགས་རུང་གི་དཔུང་ཁག་དེ་མ་
ཐག་ཡལ་སོང་། ཐ་ན་དྲ་རས་ལེབ་མོ་གཅིག་དང་རུས་པ་རྐང་གཅིག་ཀྱང་ལུས་མེད་པ་
རེད། ང་སད་བྱུང་བས། རང་ཉིད་དེ་ན་ཉལ་འདུག་ལ། མགོ་བོ་ཧ་ཅང་དམའ་བའི་མལ་
ཁྲིའི་འགྲམ་ཕྱི་རུ་དྲུད་འདུག་པ་མཐོང—མི་ཞིག་འདི་ལྟར་ཉལ་ཚེ་རྨི་ལམ་རྨི་སྲིད་པ་
ཡིན། འདི་འདྲའི་རྨི་ལམ་ལ་ཞོར་དུ་བསླབ་བྱའི་ཤུགས་བསྟན་གོ་དོན་ལྡན་ཡང་སྲིད་མོད།
དེ་ཚོར་སྙན་ངག་གི་གོ་དོན་གྱིས་ཕྱུག་མི་སྲིད།
མཆན།
ཀློག་པ་པོས་སེམས་བདེ་མོ་བྱོས་དང་། གལ་ཏེ་ཁོའི་གྲོང་རྡལ་གྱི་སྤྱི་པའི་བང་སོ་ཚང་མར་བདག་
པོ་གཙང་མ་བྱས་ཡོད་ན་ཧ་ཅང་བཟང་ལ། དེས་ན་གོང་གསལ་ཞིབ་འབྲི་བྱས་པའི་རྨི་ལམ་གྱིས་རྩ་བ་
ནས་ཁོའི་གྲོང་རྡལ་དེར་ཟུར་ཟ་བྱེད་པ་མིན་ཏེ། བསམ་བཞིན་གདུག་རྩུབ་ཀྱིས་ཉེ་བའི་ཁྱིམ་མཚེས་
གྲོང་རྡལ་ཞིག་ལ་ཟུར་ཟ་བྱེད་པ་ཡིན།
1870ལོར།
197འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
རྒྱལ་པོས “ཡང་བསྐྱར་ཐེངས་
གཅིག་ཤོག” ཅེས་སྨྲ།
ངས་གོ་ཐོས་ལྟར་ན། འཇར་མན་གྱི་མིས་གླུ་དབྱངས་སྤྲོ་ཚོགས་སམ་གླུ་གར་འཁྲབ་
སྟོན་གྱི་སྐབས་སུ། ཉན་མཁན་གྱིས་གཏན་ནས་ཡང་བསྐྱར་ཐེངས་གཅིག་ལེན་རྒྱུར་
རེ་བ་མི་འདོན། ཡང་བསྐྱར་ཐེངས་གཅིག་ལེན་འདོད་ཤིན་ཏུ་ཆེ་བའི་དབང་དུ་བཏང་
ནའང་། རང་ཉིད་ཀུན་སྤྱོད་ལྡན་པའི་མི་ཞིག་ཡིན་པར་བསམ་བློ་བཏང་ནས་ཁོ་ཚོས་
ནམ་རྒྱུན་རང་ཚོད་རང་འཛིན་བྱས་ཏེ་ཡང་བསྐྱར་འཁྲབ་སྟོན་གྱི་རེ་བ་མི་འདོན།
རྒྱལ་པོས “ཡང་བསྐྱར་ཐེངས་གཅིག་ཤོག” ཅེས་མངགས་བཅོལ་གནང་བ་ནི། རྩ་བ་
ནས་དོན་དག་གཞན་ཞིག་ཡིན། མི་རེ་རེས་རྒྱལ་པོའི་ཐུགས་སྤྲོ་བཞིན་པ་མཐོང་ཚེ། ཚང་
མ་ཡང་དེ་མཐུན་བཞིན་ཧ་ཅང་དགའ་སྲིད། “ཡང་བསྐྱར་ཐེངས་གཅིག་ཤོག” ཅེས་པའི་
འབོད་སྐུལ་ཐོབ་པའི་འཁྲབ་སྟོན་པའི་སྐོར་ལ། ཁོ་རང་ཡིད་ཚིམ་དང་སྤྲོ་དགའི་ཚད་གང་
ཙམ་ཞིག་ལ་སླེབས་ཡོད་པ་དེ་རྩ་བ་ནས་གླེང་མི་དགོས་པ་ཞིག་ཡིན། ཡིན་ནའང་། གནས་
ཚུལ་ལ་ལའི་འོག་ཏུ། ཐ་ན་རྒྱལ་པོའི་བཀའ “ཡང་བསྐྱར་ཐེངས་གཅིག་ཤོག”
འདིར་དཔེར་བཞག་སྟེ་བཤད་ན་ན་པཱ་ཧྥ་ལི་ཡ་རྒྱལ་པོ་ནི་སྙན་ངག་པ་ཞིག་ཡིན། ཁོ་
ལ་སྙན་ངག་པའི་དམིགས་བསལ་གྱི་དགའ་ཕྱོགས་ཡོད་དེ—སྙན་ངག་པ་གཞན་ལས་
198དབྱིན་སྒོར་ཁྲི་བརྒྱ་ཤོག་མ།
ཀྱང་ཁེ་བཟང་རེག་པའི་ས་ཆ་ནི། དམིགས་བསལ་དགའ་ཕྱོགས་དེ་དག་བྱེད་ཐབས་གང་
འདྲ་ཞིག་གི་ཚུལ་དུ་མངོན་པར་བྱས་ནའང་། ཁོས་རང་ཉིད་ཀྱི་འདོད་བློ་ཚང་མ་ཚིམ་
པར་བྱེད་ནུས་པ་དེ་ཡིན། ཁོ་རང་གླུ་གར་ལ་གཟིགས་པར་ཧ་ཅང་སྤྲོ། འོན་ཀྱང་ལྟད་མོ་པ་
ཚོགས་སར་བསྡད་ནས་གཟིགས་པར་མི་དགྱེས། དེའི་ཕྱིར། མུའུ་ཉི་ཧེ་རུ། མཚམས་ལན་
རེར་གནས་ཚུལ་འདི་འདྲ་ཞིག་འབྱུང་སྟེ། གླུ་གར་ཞིག་འཁྲབ་སྟོན་བྱས་ཚར་དུས། འཁྲབ་
སྟོན་པ་རྣམས་ཀྱིས་ཁོ་ཚོའི་སྐེག་ཚོས་བཀྲུ་བཞིན་པའི་སྒང་ཡིན་ལ། ཁོ་ཚོས་འཁྲབ་ཆས་
ཕུད་སྐབས། གོང་མའི་བཀའ་གསུང་མར་བབས་བྱུང་བས། ཁོ་ཚོས་ཡང་བསྐྱར་སྐེག་ཚོས་
བྱུགས་ཤིང་འཁྲབ་ཆས་གྱོན་དགོས་པའི་བཀའ་ཕབ་པ་ཡིན། ཅང་མ་འགོར་བར། རྒྱལ་པོ་
ཕེབས་བྱུང་། ཡོང་མཁན་ནི་ཁོ་རང་མི་གཅིག་པུ་ཡིན། དེ་ནས་འཁྲབ་སྟོན་པ་ཚོས་ཡང་
བསྐྱར་མགོ་ནས་འཁྲབ་སྟོན་བྱས་ནས་གླུ་གར་ཆ་ཚང་ཧྲིལ་བོ་དེ་ཡང་བསྐྱར་འཁྲབ་སྟོན་
བྱ་དགོས། འོན་ཀྱང་བརྗིད་ཉམས་ལྡན་པའི་ཟློས་གར་ཁང་དུ་ལྟད་མོ་པ་མི་གཅིག་ལས་
མེད། ཐེངས་ཤིག་ལ། ཁོས་གློ་བུར་དུ་མི་དྲན་དགུ་དྲན་བྱས། མ་གཞི། ཕོ་བྲང་ཟློས་གར་
ཁང་གི་ཁོད་ཡངས་པའི་གར་སྟེགས་སྟེང་། མི་རྣམས་ཀྱིས་མི་མཐོང་བའི་མཐོ་ས་ཞིག་ཏུ།
བསྣོལ་མར་འཛིང་བའི་ཆུ་སྦུག་རབ་དང་རིམ་པར་འཐེན་ཡོད་པ་དེ་རུ། ཆུ་སྦུག་ཡང་སྟེང་
དུ་བུ་ག་གང་མང་བརྟོལ་ཡོད། སྟབས་མ་ལེགས་པར་མེ་འགོག་གི་བརྡ་བརྒྱབ་པ་ན། ཆར་
ཐིགས་ཕྲ་མོ་གྲངས་མེད་གནམ་ནས་མར་བབ་ཆོག་པ་ཡིན། དགོས་མཁོ་དང་འཕྲད་ཚེ། ད་
དུང་ཆུ་ཤུགས་ཇེ་ཆེ་རུ་བཏང་ནས་ཆུ་ལོག་གི་བཞུར་རྒྱུན་ངོམ་ཆོག ཨ་མེ་རི་ཁའི་ཟློས་
གར་ཁང་གི་སྤྱི་གཉེར་པ་རྣམས་ཀྱིས་ཉམས་མྱོང་འདི་ཟིན་བྲིས་སུ་བཏབ་ན་མི་ཆོག་པ་ཅི་
ཡང་མེད། ཡང་གཅིག་བཤད་ན། རྒྱལ་པོ་ནི་ལྟད་མོ་པ་གཅིག་པུ་ཡིན། གླུ་གར་མུ་མཐུད་
དུ་འཁྲབ་སྟོན་བྱས་ཤིང་། འཁྲབ་སྟོན་གར་སྟེགས་སུ་རྣམ་པ་ཞིག་བཟོས་པར། ལད་ཟློས་ཀྱི་
འབྲུག་སྒྲ་དལ་གྱིས་ལྡིར་མགོ་བརྩམས་ཤིང་། ལད་ཟློས་ཀྱི་རླུང་བུ་དེ་ཤིག་ཤིག་ཏུ་ལྡང་མགོ་
199འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བརྩམས་ལ། ལད་ཟློས་ཀྱི་ཆར་བ་ཤག་ཤག་ཏུ་འབབ་མགོ་བརྩམས། རྒྱལ་པོའི་ཐུགས་ཇེ་
དགྱེས་ནས་ཇེ་དགྱེས་སུ་གྱུར་ཏེ། སྤྲོ་བ་ཆེན་པོ་དེ་མྱོས་པ་ཆེན་པོ་རུ་འཁྲབ་སོང་། ཁོས་འུར་
བརྒྱབ་ནས་ན་རེ།
“བཟང་གི ངོ་མ་ཧ་ཅང་བཟང་གི འོན་ཀྱང་། ང་ལ་ཆར་བ་ངོ་མ་དེ་དགོས། ཆུ་ཕྱིར་
ཕུད་དང་།”
སྤྱི་གཉེར་པས་ཁོ་ལ་བཀའ་ཕྱིར་འཐེན་དགོས་པའི་ཞུ་བ་བྱས་ཏེ། དེ་ལྟར་བྱས་ཚེ་རིན
ཐང་ཆེ་བའི་འཁྲབ་ལྗོངས་དང་ཚོན་མདོག་གི་གྱོན་ཆས་མཉམ་དུ་བརླག་འགྲོ་བར་བཤད།
འོན་ཀྱང་རྒྱལ་པོས་འུར་སྒྲོག་བཞིན་ན་རེ།
“དེ་ལ་དོ་སྣང་བྱེད་མི་དགོས། དེ་ལ་དོ་སྣང་བྱེད་མི་དགོས། ང་ལ་ཆར་བ་ངོ་མ་དགོས།
ཆུ་ཕྱིར་ཕུད་དང་།
དེ་ནས། ཆར་བ་ངོ་མ་ཕྱིར་ཕུད་ནས་ཆར་ཟམ་ཟིམ་དུ་མར་འབབ་མགོ་ཚུགས་ཏེ།
གར་སྟེགས་འཁྲབ་ལྗོངས་ཀྱི་མེ་ཏོག་སྡིངས་ཆ་དང་རྡོ་རུག་ལམ་ཆུང་དུ་ཟགས་པ་ཡིན།
གཟབ་མཆོར་སྤྲས་པའི་འཁྲབ་སྟོན་པ་ཕོ་མོ་རྣམས་ཀྱིས་ལྡེམ་མྱུར་གྱི་གོམ་སྟབས་སྤོ་བཞིན།
དཔའ་ངར་སྒོས་གླུ་དབྱངས་ཅི་དགར་བླངས་ཏེ། སྣང་དོགས་སྤུ་ཙམ་མེད་པའི་བཟོ་ལྟ་
ངོམ། རྒྱལ་པོ་དགའ་སྤྲོས་མྱོས——ཁོ་བོའི་སྤྲོ་སེམས་མུ་མཐུད་ཇེ་མཐོར་སོན་ཏེ་སྐད་ཆེན་
པོས་ན་རེ།
“ཡག་གི ཡག་གི དེ་ལས་མང་བའི་འབྲུག་སྒྲ་སྒྲོགས། དེ་ལས་མང་བའི་གློག་
ཞགས་འཁྱུག་ཤོག དེ་ལས་དྲག་པའི་ཆར་བ་ཕོབ།”
འབྲུག་སྒྲ་ལྡིར་ལྡིར་དུ་གྲག་ལ། གློག་འོད་ཆེམ་ཆེམ་དུ་མཆེད། དྲག་རླུང་འུར་འུར་དུ་
ལྡང་ལ། ཆར་ཆེན་ཤག་ཤག་ཏུ་བབས། གར་སྟེགས་སྟེང་སྐུ་དྲག་འཁྲབ་སྟོན་བྱེད་མཁན་
གྱི་འཁྲབ་སྟོན་པ་ཡིས་བརླན་པར་གྱུར་པའི་གོས་ཀྱི་ལྭ་བ་ལུས་སྟེང་དམ་པོར་སྦྱར་ནས།
200དབྱིན་སྒོར་ཁྲི་བརྒྱ་ཤོག་མ།
ལོང་ཚིགས་ཆུའི་གཏིང་དུ་ནུབ་ཅིང་། ཕྱོགས་གཅིག་ནས་སྐད་གདངས་རིང་པོས་ཆེས་
སྙན་ཞིང་འཇེབས་པའི་ཁོ་ཚོའི་གླུ་དབྱངས་ལེན་བཞིན་ཡོད་ལ། གར་སྟེགས་མཐའ་ཡི་སྒྲ་
རྡུང་མཁན་གྱིས་སོག་ལེ་འཐེན་པ་ལྟར་གཟབ་ནན་སྒོས་ཨོག་ལེན་རྡུང་བཞིན་དུ། བཞུར་
འོངས་པའི་ཆུ་འཁྱག་དེ་ཁོ་ཚོའི་ལྟག་ཁུང་ནང་བླུགས་བྱུང་། འོན་ཀྱང་ལུས་སྟེང་སྐམ་ཞིང་
ཡིད་སེམས་སྤྲོ་དགས་བརྟས་པའི་རྒྱལ་པོ་དེ་མཐོ་སྡོད་གཤམ་གནོན་གྱི་ཟུར་བཞུགས་ཁང་
དུ་བཞུགས་ནས་ཐལ་མོ་བར་མེད་བརྡབས་ཏེ་ལག་ཤུབས་ཀྱང་ཐེད་པར་གྱུར།
“ཡང་བསྐྱར་མང་ཙམ་གྱིས” ཞེས་རྒྱལ་པོས་ངར་སྐད་བཏོན། “ཡང་བསྐྱར་མང་
ཙམ་གྱིས——འབྲུག་སྒྲ་མཉམ་ལྡིར་གྱིས། ཆུ་ནི་བཞུར་དུ་ཆུགས། སུ་ཞིག་གིས་གདུགས་
བཀར་ཚེ། ངས་དེ་གསོད་ངེས།”
ཟློས་གར་ཁང་གང་དུའང་བཀོད་སྒྲིག་བྱས་མྱོང་མེད་པའི་ཆེས་ཛ་དྲག་དང་ཆེས་ཕན་
ནུས་འཛོམས་པའི་དྲག་ཆར་གྱི་རྣམ་པ་ཐ་མ་མཇུག་རྫོགས་དུས། རྒྱལ་པོས་བསྟོད་བསྔགས་
ཚད་མེད་གནང་བྱུང་། ཁོས་འུར་བརྒྱབ་ནས་ན་རེ།
“ངོ་མཚར་ཆེ་བ་ལ། ངོ་མཚར་ཆེ་བ་ལ། ཡང་བསྐྱར་ཐེངས་གཅིག་ཤོག ཡང་
བསྐྱུར་ཐེངས་གཅིག་འཁྲབ་རོགས།”
འོན་ཀྱང་སྤྱི་གཉེར་པས་མཇུག་མཐར་རྒྱལ་པོར་ཁ་ལ་བྱས་ནས “ཡང་བསྐྱར་ཐེངས་
གཅིག་ཤོག” ཅེས་པའི་བཀའ་དེ་ཕྱིར་བསྡུ་རུ་བཅུག ཁོས་བཤད་རྒྱུར། རྒྱལ་པོ་གཅིག་
པུས “ཡང་བསྐྱར་ཐེངས་གཅིག་ཤོག” ཅེས་པར་བརྟེན་ནས་ཀྱང་། ངའི་ཟློས་གར་ཚོགས་
པར་སྔར་ནས་གཅེས་སྐྱོང་ལེགས་པོ་ཐོབ་ཏུ་བཅུག འདི་ནི་ཁོ་ཚོར་མཚོན་ན་སྔར་ནས་
འདང་བའི་གླ་ཕོགས་ཤིག་ཐོབ་པ་ཡིན། ད་ནི་ཁོ་ཚོའི་གཏམ་འདོད་ཚ་བོ་བསྐངས་ནས།
རྒྱལ་པོར་འོ་བརྒྱལ་བྱས་ཏེ་ཡང་བསྐྱར་ཐེངས་གཅིག་བལྟ་མི་དགོས་པ་ཡིན།
དེར་མཐུད་ནས་འཁྲབ་པའི་ཟློས་གར་ནང་དུ། འཁྲབ་སྟོན་སྐབས་འཁྲབ་ཆས་བརྗེ་
201འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དགོས་པའི་འཁྲབ་སྟོན་པ་ནི་སྟབས་ལེགས་བྱུང་བ་ལས། གཞན་པའི་འཁྲབ་སྟོན་པ་ཚང་
མའི་ལུས་ཡོངས་བརླན་ཞིང་། འདམ་ཆུ་དྲུད་དེ། ཡིད་སེམས་ཧ་ཅང་མི་བདེ་བར་བཟོས།
ཡིན་ནའང་། རྣམ་པ་དེ་ནི་སྔ་ན་མེད་པའི་ཡིད་དབང་འཕྲོག་ནུས་པ་ཞིག་ཡིན། གར་
སྟེགས་འཁྲབ་ལྗོངས་བརླན་ནས་བརླགས་བྱུང་ལ། འགུལ་ལྡན་སྒོ་གླེགས་ཀྱང་བརླན་
ནས་སྦངས་བྱུང་། གཞུག་གི་གཟའ་འཁོར་གཅིག་གི་ནང་དེ་ཚོ་ཡང་བསྐྱར་བཀོལ་སྤྱོད་
བྱ་ཐབས་མེད། མཛེས་ལེགས་ཀྱི་འཁྲབ་ཆས་ཡོད་ཚད་མེད་པར་བཟོས་ཏེ། རྣམ་པ་གསར་
གཏོད་ཀྱི་ཆར་ཐོག་ཆེན་པོ་དེས་བཟོས་པའི་གྱོང་གུད་ཙག་ཙིག་ནི་བགྲང་གིས་མི་ལང་བ་
ཞིག་གོ །
དེ་ལྟར་ཆར་ཐོག་འཁྲབ་པ་ནི། རྒྱལ་པོའི་རེ་འདུན་ལྟར་བཀོད་སྒྲིག་བྱས་པ་ཞིག་
ཡིན་ལ། རྒྱལ་པོའི་ཉམས་ཀྱིས་ལག་བསྟར་བྱས་པ་ཞིག་ཡིན། འོན་ཀྱང་། འདི་རུ་ཚང་མས་
རྒྱལ་པོ་དེའི་རང་ཚོད་ནུས་པར་མཉམ་འཇོག་བྱོས་དང་། ཁོས “ཡང་བསྐྱར་ཐེངས་གཅིག་
ཤོག” ཅེས་པ་རྒྱུན་འཁྱོངས་བྱས་མེད་པ་རེད། གལ་ཏེ་ཁོ་ནི་གང་དགར་བྱུང་རྒྱལ་བྱེད་
པ་དང་། ཡོད་ཚད་ལ་དོ་སྣང་མི་བྱེད་པའི་ཨ་མེ་རི་ཁའི་གླུ་གར་གྱི་ལྟད་མོ་པ་ཞིག་ཡིན་ཚེ།
ཁོས་དྲག་ཆར་འབབ་པའི་རྣམ་པ་དེ་ཡང་ནས་ཡང་དུ་བསྐྱར་ཟློས་བྱེད་དུ་འཇུག་སྲིད། མི་
ཡོད་ཚད་དེ་དག་ཤི་ཚར་བའི་བར་མཚམས་འཇོག་མི་སྲིད་པ་ཡིན།
202
1880ལོར།དབྱིན་སྒོར་ཁྲི་བརྒྱ་ཤོག་མ།
མེ་འཁོར་ནང་མིས་མི་ཟོས་པའི་ཟིན་ཐོ།
ཅང་མ་འགྱངས་པའི་ཡར་སྔོན་ཞིག་ཏུ་ང་རང་ཧྲིན་ལུའུ་དབྱི་སི་ལ་ལྟ་སྐོར་དུ་སོང་།
ནུབ་ཕྱོགས་སུ་བསྐྱོད་པའི་ལམ་ཁར་དབྱིན་ཏི་ཨན་ན་ཁུལ་གྱི་ཐེ་ལེ་ཧོ་ཐེ་ནས་མེ་འཁོར་
བརྗེས་རྗེས། མི་དྲག་ཅིག་ཡོད་པ་དེའི་ཚུགས་ཀ་ཞི་འཇམ་བྱམས་བརྩེ་ལྡན་ཏེ་ཧ་ལམ་རང་
ལོ་བཞི་བཅུ་ཞེ་ལྔའམ་ཡང་ན་ལོ་ལྔ་བཅུ་ཐམ་པ་ཡིན་ཡང་སྲིད། འབབ་ཚིགས་ཆུང་ཆུང་
ཞིག་ནས་མེ་འཁོར་དུ་བསྡད་རྗེས། ངའི་ཉེ་འགྲམ་ནས་འདུག་སྟེགས་བཙལ། ང་ཚོས་
དགའ་སྤྲོ་བག་ཕེབས་ངང་གཏམ་གླེང་སྣ་ཚོགས་བྱས་ཏེ་ཕལ་ཆེར་ཆུ་ཚོད་གཅིག་ཙམ་
འགོར། སྐབས་དེར་ངས་ཁོ་རང་ཧ་ཅང་སྤྱང་གྲུང་ལྡན་ལ། མི་མཚར་སྣང་ལྡན་པ་ཞིག་
ཡིན་པ་ཤེས། ཁོས་ང་རང་ཝ་ཧྲིང་ཐོན་ནས་ཡོང་བ་ཤེས་མ་ཐག ང་ལ་འདྲི་ཚིག་མང་པོ་
ཞིག་དྲིས་བྱུང་། ལ་ལ་ནི་མི་སྣ་གྲགས་ཅན་འགའ་རེའི་སྐོར་དང་། ལ་ལ་ནི་དབྱི་ཧུའེ་གྲོས་
ཚོགས་ཀྱི་གནས་ཚུལ་སྐོར་ཡིན། ཅང་མ་འགོར་བར་ང་དང་ལབ་གླེང་བྱེད་བཞིན་པའི་མི་
འདིས་རྒྱལ་སའི་ཆབ་སྲིད་འཚོ་བའི་ནང་ལོགས་གནས་ཚུལ་གསལ་བོར་རྟོགས་འདུག་
ལ། ཐ་ན་ཚན་དབྱི་ཡོན་གྲོས་ཁང་དང་ཀྲུང་དབྱི་ཡོན་གྲོས་ཁང་གཉིས་ཀྱི་གྲོས་མིས་བྱ་
བའི་སྒྲིག་རིམ་ཁྲོད་སྤྱད་པའི་བྱེད་ཐབས་དང་། སྤྱོད་ཚུལ་མངོན་སྟངས། ལད་མོའི་གོམས་
འདྲིས་སོགས་ཀྱང་རྟོགས་འདུག ཡང་ཅུང་ཙམ་འགོར་རྗེས། མི་གཉིས་ཀྱིས་ང་ཚོ་དང་
བར་ཐག་མི་རིང་བའི་སར་གོམ་མཚམས་བཞག་ནས་ཅུང་ཙམ་འགྲེང་ནས་བསྡད། དེའི་
203འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ནང་གི་མི་གཅིག་གིས་མི་གཞན་པ་དེ་ལ་བཤད་རྒྱུར།
“ཧ་ལི་སི། གལ་ཏེ་ཁྱོད་ཀྱིས་འཐུས་ཚབ་བྱས་ཏེ་དོན་དེ་བསྒྲུབ་ཐུབ་ཚེ། སྤུན་ཟླ་རྒན་
པ་ལགས། ངས་ནམ་ཡང་ཁྱོད་རང་བརྗེད་མི་སྲིད” ཅེས་ཟེར།
ངས་གསར་དུ་ངོ་ཤེས་པའི་གྲོགས་པོའི་མིག་ནང་ནས་འོད་སྣང་འཚེར་བྱུང་། ངས་
ཚོད་དཔག་བྱས་ཚེ། སྐད་ཆ་འདི་གཉིས་ཀྱིས་ཁོ་རང་གི་ལེགས་འགྲུབ་བྱུང་བའི་བྱ་བ་ཞིག
ལ་ཕྱིར་དྲན་བྱེད་དུ་བཅུག་པ་རེད། དེར་མཐུད་ནས། ཁོས་ངོ་གདོང་མར་ཕྱོགས་ནས་ཕལ་
ཆེར་འདང་རྒྱག་གཏིང་ཟབ་ནང་ལྷུང་སོང—ཕལ་ཆེར་སེམས་སྡུག་ཀྱང་ཕྱིར་མངོན་
པར་བྱས་བྱུང་། ཁོ་རང་ཁ་ཕྱིར་འཁོར་ནས་ང་ལ་བཤད་རྒྱུར། “ངས་ཁྱོད་ལ་གཏམ་རྒྱུད་
ཅིག་བཤད། ངས་ཁྱོད་ལ་ངའི་འཚོ་བའི་ནང་གི་གསང་དོན་ཞིག་ཕྱིར་བརྟོལ་བྱ། དོན་དེ་
བྱུང་བ་ནས་བཟུང་། ངས་མི་ཞིག་ལ་གཏན་ནས་དེ་གླེང་མ་མྱོང་། ཁྱོད་ཀྱིས་སུན་སྣང་མེད་
པར་ཉོན་དང་། ངའི་སྐད་ཆའི་མཚམས་མི་གཅོད་པར་ཁས་ལེན་བྱ་རོགས་ཞུ།”
ངས་མཚམས་མི་གཅོད་པར་བཤད། དེ་ནས་ཁོས་གཤམ་གྱི་ཡ་མཚན་འཇིགས་རུང་
གི་ང་ལ་གོད་ཆག་འདི་ང་ལ་བརྗོད་པ་ཡིན། ཁོས་བཤད་པའི་སྐབས་དེར་ང་ཅུང་ཙམ་
ཡིད་འགུལ་ཐེབས་ཤིང་། སེམས་སྡུག་ཀྱང་ཅུང་བྱུང་མོད། འོན་ཀྱང་མགོ་མཇུག་བར་བརྩེ་
དུངས་ལྡན་པའི་ངང་དེ་འདྲའི་མ་ཡིན་ཡིན་མདོག་ཅིག་མངོན་འདུག
མི་རྒྱུས་མེད་ཀྱིས་བཤད་པའི་གཏམ་རྒྱུད།
“གཅིག་བརྒྱད་ང་གསུམ་ལོའི་ཟླ་བཅུ་གཉིས་པའི་ཚེས་བཅུ་དགུ་ཉིན། ང་རང་ཀྲི་
ཅ་ཀོ་ཡི་ཕྱོགས་སུ་བསྐྱོད་པའི་མེ་འཁོར་ཞིག་ཏུ་བསྡད། དེ་ཧྲིན་ལུའུ་དབྱི་སི་ནས་ལམ་ལ་
ཆས་པ་རེད། མེ་འཁོར་ནང་དུ་ཁྱོན་སྡོམ་འགྲུལ་པ་ཉེར་བཞི་ཡོད་ཅིང་དེ་དག་གི་ཁྲོད་ན་
204དབྱིན་སྒོར་ཁྲི་བརྒྱ་ཤོག་མ།
སྐྱེས་མ་མེད་ལ། བྱིས་པའང་མེད། ཚང་མར་ཧ་ཅང་སྤྲོ་སྣང་ལྡན་འདུག ཅང་མ་འགྱངས་
པར་དགའ་ཕྱོགས་མཐུན་པའི་ལམ་གྲོགས་ངོ་ཤེས་སུ་གྱུར། ཕར་བལྟས་ན་འགྲུལ་བཞུད་
ཐེངས་དེ་ནི་ཤིན་ཏུ་སྤྲོ་སྣང་འཕེལ་བ་ཞིག་ཡིན་པ་ཐག་གིས་ཆོད། མི་ཚོགས་ཤིག་གི་ཁྲོད།
ངས་སེམས་པར་སུས་ཀྱང་སྔོན་དཔག་བྱེད་མ་ནུས་པ་ནི། དེ་མུར་ང་ཚོར་འཕྲད་སྲིད་པའི་
འཇིགས་རུང་གི་གོད་ཆག་དེ་དག་རེད་སྙམ།
“མཚན་མོའི་ཆུ་ཚོད་བཅུ་གཅིག་སྟེང་། ཁ་བ་དྲག་ཏུ་འབབ་མགོ་ཚུགས། ཧེ་ཨེར་
ཏེང་གྲོང་རྡལ་ཆུང་བ་དང་ཁ་བྲལ་ནས་ཅང་མ་འགོར་བར་ང་ཚོ་རིམ་བཞིན་མུ་མཐའ་
མེད་ཅིང་། མུ་མཐའ་བྲལ་བའི་དབེན་འཇགས་ཀྱི་རྩྭ་ཐང་ཞིག་ཏུ་སླེབས། དེ་རྒྱང་རིང་
ནས་མུ་བསྲིངས་ཏེ་ཀྲུའུ་པི་ལི་འདུག་སྡོད་ས་ཁུལ་དུ་སླེབས་ཡོད་ལ། མིག་གིས་རྒྱང་རིང་
ལ་བལྟས་ཚེ། མཐོང་སྣང་དུ་སྐྱ་ཐིང་ཐིང་གི་རྣམ་པ་ཤར་འོངས། ཤིང་སྡོང་དང་དེའུ་འབུར་
གྱི་འགོག་སྒྲིབ་མེད་ལ། ཐ་ན་བྲག་རྡོ་ཐར་ཐོར་གྱི་བཀག་འགོག་ཀྱང་མེད། ལྷགས་རླུང་
འུར་འུར་དུ་ལྡང་སྟེ་མུ་མེད་ས་སྟོང་དུ་གཡུགས་ནས། མདུན་ཕྱོགས་སུ་འཚུབ་པའི་ཁ་བ་
ལེབ་མོ་དག་མཚོ་རླབས་ལང་ལོང་བཞིན་གཡོ་གཏོར་བྱུང་ལ། ཁ་བ་མགྱོགས་མྱུར་སྒོས་
ཇེ་མཐུག་ནས་ཇེ་མཐུག་ཏུ་གྱུར་སོང་། མེ་འཁོར་མགྱོགས་ཚད་ཀྱི་དམའ་འཕྲི་ལྟར་དཔག་
ན། ང་ཚོར་ཤེས་གསལ་བྱུང་བ་ཞིག་ནི་མེ་འཁོར་གྱི་མགོ་དེ་གངས་ཁྲོད་དུ་བགྲོད་པར་ཇེ་
དཀའ་ནས་ཇེ་དཀའ་རུ་གྱུར་པ་རེད། དེ་མིན་ན་གཡུགས་ནས་ཐོན་པའི་ཁ་བ་སྤུངས་ནས་
དུར་རི་ཆེན་པོ་ཞིག་དང་འདྲ་བས། ལྕགས་ལམ་འཕྲེད་གཅོད་བྱས་ནས་མཚམས་ལན་
རེར་སྒུལ་བྱེད་འཕྲུལ་འཁོར་དེ་གངས་སྤུངས་འདི་དག་གི་གསེབ་ནས་ཡོངས་སུ་འཁོར་
མཚམས་འཇོག་ཀྱང་སྲིད། ཚང་མས་ཁ་གྲག་མི་འདོད། དེ་སྔོན་གྱི་དགའ་སྤྲོ་དཔག་མེད་དེ་
དག་ད་ལྟ་སེམས་ཚེགས་ཟབ་མོ་རུ་གྱུར་འདུག མི་རེ་རེའི་སེམས་ལ་དྲན་སྲིད་པ་ནི་ཕལ་
ཆེར་མི་ཁྱིམ་ཡོད་པའི་ས་ཆ་ལས་དབྱིན་ལི་ལྔ་བཅུ་རིང་བའི་ཕྱི་རོལ་མུ་མེད་རྩྭ་ཐང་གི་
205འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གངས་སྤུངས་སུ་ཚུད་སྲིད་པ་དེ་ཡིན་ལ། རང་ཉིད་ཀྱི་སྐྱོ་སྣང་སེམས་ཁམས་ཀྱིས་མི་གཞན་
ཚང་མར་ཤུགས་རྐྱེན་བཟོ་སྲིད་པ་དེ་ཡིན།
་་ལ་གྲག་
“མཚན་གུང་ཆུ་ཚོད་གཉིས་པའི་སྟེང་། ངས་ཕྱོགས་བཞིའི་མཐའ་འཁོར་ལ་
འགུལ་བྲལ་བ་ཚོར་ནས། བདེ་སྣང་དབེན་པའི་རྨི་ལམ་ནས་གློ་བུར་སད་བྱུང་། མྱུར་དུ་
ངའི་ཀླད་པའི་ནང་འཇིགས་རུང་གི་དངོས་ཡོད་ཅིག་གཡོ་བར་བྱེད་དེ —ང་ཚོ་རླུང་
འཚུབ་ཀྱིས་སྤུངས་པའི་གངས་གསེབ་ཏུ་ཚུད་སོང་། ‘ཚང་མས་མཉམ་དུ་མྱུར་སྐྱོབ་བྱོས་
ཡ།’ དེ་ནས་མི་ཡོད་ཚད་ཀྱིས་ཡར་ལྡིང་ནས་དང་དུ་བླངས། ཕྱི་རོལ་ས་སྟོང་གི་མཚན་
སྨག་དང་མཛུབ་མོ་ལྔ་བོ་མཐོང་མི་ནུས་པའི་མུན་ནག་ནང་རླབས་ཀྱི་རིམ་པ་ལྟར་སྤུངས་
པའི་གངས་ཕུང་། མཁའ་དབྱིངས་ཁེབས་པའི་རླུང་འཚུབ་སོགས་ལ་མཉམ་དུ་བརྒྱུགས་
པ་ཡིན། མི་རེ་རེས་མགྱོགས་མྱུར་སྒོས་དཔུང་འཇུག་བྱེད་མགོ་བརྩམས། ད་ནི་ཆུ་ཚོད་
སྐར་ཆ་ཙམ་འགོར་འགྱངས་བྱས་ཚེ་ང་ཚོའི་ཡོད་ཚད་བརླག་འགྲོ་བ་ཚོར་བཞིན་
མཆིས། ལྕགས་ཁེམ་དང་། ཤིང་ལེབ། ལག་ཟུང་སོགས—དངོས་པོ་ཡོད་ཚད་དེ།
གངས་ཕུང་ཉར་ནུས་པ་ཐམས་ཅད་དེ་མ་ཐག་ཡོངས་སུ་བཀོལ་སྤྱོད་བྱས་སོང་། དེ་ནི་
མུན་འཐིབ་འཇིགས་རུང་གི་རྣམ་པ་ཞིག་སྟེ། མི་ཚོགས་ཆུང་ཆུང་ཞིག ཕྱེད་ཀ་ནག་
ཡོར་ཡོར་གྱི་གྲིབ་མའི་ནང་ཡོད་ལ། ཕྱེད་ཀ་མེ་འཁོར་མགོའི་འོད་འདུས་གློག་འོད་དྲག་
ཏུ་འཕྲོས་པའི་འོག་ཏུ་མྱོས་པ་བཞིན་བར་མེད་དུ་སྤུངས་བཞིན་པའི་གངས་ཕུང་དང་
དམར་འཛིང་ཁྲོད་དུ་ཡོད།
“ཡུན་ཐུང་གི་ཆུ་ཚོད་གཅིག་ནང་། ང་ཚོའི་འབད་བརྩོན་ལ་སྔར་ནས་ཕན་ནུས་
མེད་པར་བདེན་དཔང་བྱས་ཟིན། ང་ཚོས་གངས་ཕུང་གཅིག་ཕར་དེད་མ་ཐག རླུང་
འཚུབ་ཀྱིས་ཡང་བསྐྱར་གངས་ཕུང་བཅུ་ཤས་སྤུངས་ནས་ཐོན་བྱུང་སྟེ། ལྕགས་ལམ་བཀག་
བྱུང་། དེ་ལས་ཀྱང་བྱ་བཙོག་པ་ཞིག་ལ། ང་ཚོས་ཤེས་བྱུང་བ་ནི། མེ་འཁོར་གྱི་མགོ་བོ་
206དབྱིན་སྒོར་ཁྲི་བརྒྱ་ཤོག་མ།
དགྲ་བོར་ངོ་རྒོལ་བྱེད་ཐེངས་ཐ་མའི་སྐབས་སུ། གཙོ་འཁོར་གྱི་འཁོར་རྟེན་འཕྲེད་མ་དུམ་
བུར་ཆད་སོང་བ་དེ་རེད། མདུན་ཕྱོགས་ཀྱི་ལྕགས་ལམ་ཡངས་ཤིང་བཀག་འགོག་མེད་
པའི་དབང་དུ་བཏང་ན་ཡང་། ང་ཚོ་དཀའ་གནས་ལས་ཐར་ཐབས་བྲལ་སོང་། ང་ཚོ་ཐང་
ཆད་ནས་ཤེད་ཤུགས་ཉམས་ཤིང་། ཡིད་སེམས་ཧ་ཅང་ངལ་དུབ་ངང་། ཡང་བསྐྱར་ཕྱིར་
མེ་འཁོར་དུ་བུད་པ་ཡིན། ང་ཚོ་མེ་ཐབ་ཀྱི་འགྲམ་དུ་རུབ་ནས་གཟབ་ནན་སྒོས་ང་ཚོའི་
གནས་བབ་ལ་གྲོས་བསྡུར་ཞིབ་མོ་བྱས། ང་ཚོར་འབྲུ་རིགས་ཀྱི་གསོག་འཇོག་ཅི་ཡང་
མེད—འདི་ནི་ང་ཚོ་ཆེས་ཡིད་སྐྱོ་བའི་གནད་དོན་ཞིག་རེད། ང་ཚོ་གྲང་ནས་འཆི་མི་
སྲིད་དེ། རྒྱུ་མཚན་ནི་སོལ་ཆུ་འཁོར་ལོའི་ནང་ད་དུང་བུད་ཤིང་འདང་ཙམ་ཞིག་བསོགས་
ཡོད་པས་ཡིན། འདི་ནི་ང་ཚོའི་སེམས་གསོ་ཉག་ཅིག་ཡིན། གྲོས་བསྡུར་བྱས་ནས་མཇུག་
མཐར་དུ་སླེབས་པ་ན། ཚང་མ་མེ་འཁོར་ཁ་ལོ་པས་བཏོན་པའི་སེམས་སྡུག་རུང་བའི་
མཇུག་འབྲས་དེ་ལ་ཡིད་ཆེས་བྱུང་། དེ་ནི། སུ་ཞིག་གངས་ཀྱི་འཇིག་རྟེན་འདི་འདྲའི་ནང་
དབྱིན་ལི་ལྔ་བཅུ་ལ་རྐང་ཐང་དུ་འགྲོ་བར་འདོད་ཚེ། དེ་ནི་འཆི་ལམ་ཁོ་ན་ཡིན་ཞེས་པ་
དེ་ཡིན། ང་ཚོས་རོགས་སྐྱོར་གནང་རོགས་ཞུ་ཐབས་བྲལ། གལ་ཏེ་ཐབས་ཡོད་པའི་དབང་
དུ་བཏང་ན་ཡང་། སུ་ཡང་ང་ཚོ་སྐྱོབ་ཏུ་ཡོང་མི་སྲིད། ང་ཚོས་གནམ་རྒན་མའི་བཀོད་
འདོམས་ལ་ཉན་ཏེ་ནུས་པ་ཡོད་རྒུས་རོགས་སྐྱོབ་ལ་ངང་སྒུག་གམ་ལྟོགས་གྲིར་འཆི་བར་
བསྒུག་རྒྱུ་དེ་ཙམ་ལས་མེད། ང་རང་ཡིད་ཆེས་པ་ནི། སྙིང་སྟོབས་ཆེས་ཆེ་བའི་མི་དེ་དག་
གིས་སྐད་ཆ་འདི་དག་ཐོས་ནའང་། ཁོ་ཚོའི་སེམས་དེ་མ་ཐག་འཁྱག་པར་འགྱུར་སྲིད་པ་
དེ་ཡིན།
“ཆུ་ཚོད་གཅིག་མ་འགོར་བར་ཕན་ཚུན་གྱི་ཁ་བརྡའི་སྐད་མགོ་ཇེ་དམའ་རུ་གྱུར་
སོང་། མཚམས་རེར་འཕྱོ་འཇགས་ངེས་མེད་ཀྱི་རླུང་འཚུབ་ལས་མེ་འཁོར་གྱི་གང་ས་གང་
ནས་གྲག་འོངས་པའི་ལྐོག་བཤད་ཤབ་ཤུབ་མ་གཏོགས་ཐོས་མི་ཐུབ། གློག་འོད་མི་གསལ་
207འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བར་གྱུར། རྐྱེན་ལམ་དུ་ཤོར་བའི་མི་མང་ཤོས་དེ་གསལ་ལ་མི་གསལ་བའི་འོད་གྲིབ་ཏུ་
བསྡད་ཡོད། ཚང་མ་འདང་རྒྱག་གི་གཡང་དུ་ལྷུང—ད་ལྟ་བརྗེད་པར་གྱིས། གལ་ཏེ་ཁོ་
ཚོས་བྱ་ནུས་ཚེ—རྨི་ལམ་གྱི་ཞིང་ཁམས་སུ་བསྐྱོད་རོགས། གལ་ཏེ་གནས་ཚུལ་གྱི་ཆོག་
མཆན་ཐོབ་ཚེ།
“ནམ་ཡང་རྫོགས་མཐའ་མེད་པའི་མུན་ནག—ངས་སེམས་ལ་དེ་ནམ་ཡང་
རྫོགས་མཐའ་མེད་པ་ཁོ་ཐག་ཡིན་སྙམ—མཐར་ཤིན་ཏུ་འཁྱོལ་དཀའ་བའི་ཆུ་ཚོད་
འགའ་ཕར་འདས་ཚར་སོང་། གྲང་འཁྱག་གི་སྐྱ་རེངས་མདོག་ངན་དེ་ཤར་ཕྱོགས་ནས་
མངོན་བྱུང་། ནམ་ལངས་པ་ན་འགྲུལ་པ་ཚོས་གཅིག་རེ་གཅིག་རེ་བཞིན་འགུལ་སྐྱོད་བྱེད་
མགོ་བརྩམས། ཁོ་ཚོས་གསོན་ཉམས་ཅུང་ཞིག་ཕྱི་རུ་མངོན་ནས། ཀླད་གཙུག་ཏུ་གྱོན་པའི་
ཞྭ་མོ་སྣ་ལྷབ་མར་ཕུད་བྱུང་།
སྔར་ནས་རེངས་མཁྲེགས་སུ་གྱུར་པའི་བླ་རྐང་དང་དཔུང་བ་
རྐྱོང་བཞིན། སྒེའུ་ཁུང་ལས་ཡི་མུག་པའི་ཡུལ་ལྗོངས་དེར་ལྟ་ཙམ་བྱས། དེ་མིན་ནམ། དེ་ནི་
སེམས་ལ་སྐྱོ་ངལ་སྟེར་བའི—གང་སར་སྐྱེ་དངོས་གཅིག་ཀྱང་མི་མཐོང་ལ། འདུག་ཁང་
གཅིག་ཀྱང་མི་སྣང་བ་ཞིག་ཡིན། སྟོང་སང་སང་དང་། དཀར་ལམ་ལམ་གྱི་ཐང་སྟོང་ཞིག་
ལས་གཞན་ཅི་ཡང་མེད། མཁའ་དབྱིངས་མཐོན་པོར་ཁྱེར་བའི་ཁ་བ་ལེབ་མོ་ཆེ་བ་
གང་སར་བསྐྱོད་དེ —ཁ་བའི་འདབ་མ་གར་ལ་རྩེན་པའི་འཇིག་རྟེན་ཞིག་གིས་བར་
སྣང་སྟོང་བ་ཡོངས་སུ་བསྒྲིབས་འདུག
་བ་དག་
“ཉིན་ཧྲིལ་བོའི་ནང་། ང་ཚོ་ཚང་མ་མགོ་འཐོམ་བཞིན་མེ་འཁོར་སྟེང་ཕར་འགྲོ་
ཚུར་འོང་བྱས་ནས། སྨྲ་བརྗོད་ཉུང་ནའང་། སེམས་ནས་དོན་ཧ་ཅང་མང་པོ་ཞིག་ལ་འདང་
བརྒྱབ་པ་ཡིན། དུས་ཚོད་འགོར་འགྱངས་དང་ཡི་མུག་པའི་མཚན་མོ་ཞིག་ཡང་བསྐྱར་
སླེབས་བྱུང————ཡང་མཚན་གང་གི་ལྟོགས་སྐོམ་རེད།
“ཡང་ན་སྐྱ་རེངས་ཤིག—ཡང་ན་འདི་ལྟ་བུའི་ཉིན་ཞིག་སྟེ། ཁུ་སིམ་དང་། སྐྱོ་
208དབྱིན་སྒོར་ཁྲི་བརྒྱ་ཤོག་མ།
སུན། ལུས་ཤུགས་ཟད་པར་བྱེད་པའི་ལྟོགས་སྐོར་བཅས་ཀྱིས་མིག་གིས་བལྟས་བལྟས་ལ་རེ་
བ་སྤུ་ཙམ་མེད་པའི་རོགས་སྐྱོབ་དེ་ལ་སྒུག་པ་ཡིན། མཚན་གང་བོར་གཉིད་ཉལ་མི་བདེ་
ཞིང་། རྨི་ལམ་དུ་རྒྱས་ཟ་རྒྱས་འཐུང་བྱེད་པ་རྨིས་བྱུང——འོན་ཀྱང་གཉིད་ལས་སད་ཚེ་
སླར་ཡང་ལྟོགས་སྐོམ་གྱི་སྡུག་བསྔལ་མནར་གཅོད་མྱོང་དགོས།
“ཉིན་བཞི་པའི་མགོ་བརྩམས་བྱུང་། དེ་ནས་ཡང་ཕར་འདས་སོང———དེར་མཐུད་
ནས་ཉིན་ལྔ་པ་ཡིན། ཉིན་ལྔའི་འཇིགས་རུང་བཙོན་བཀག་ལྟ་བུའི་འཚོ་བར་གཟིགས་
དང་། གདུག་རྩུབ་ཀྱི་ལྟོགས་སྐོམ་གྱིས་མི་རེའི་མིག་ནང་གཏུམ་ཧྲིག་གེར་ལྟ་བར་བྱེད།
དེའི་ནང་ནས་འཇིགས་རུང་གི་དོན་སྙིང་འགའ་རེ་གོ་ཆོག་ལ—དེས་མི་རེའི་སེམས་
ཁོང་དུ་རབ་རིབ་ཀྱིས་རྟོགས་འཆར་བྱེད་བཞིན་པའི་དོན་ཅི་ཞིག་ལ་སྔོན་བརྡ་བརྒྱབ་
འདུག——མི་སུས་ཀྱང་ད་དུང་སྐད་ཆ་བཤད་མ་ཕོད་པའི་དོན་དག་ཅིག
“ཉིན་དྲུག་པ་ཕར་འདས་སོང—ཉིན་བདུན་པའི་སྐྱ་རེངས་སླེབས་བྱུང་། དེའི་
གདོང་ཐད་དུ་ལུས་པ་ནི་འཆི་བའི་མུན་ནག་ཁྲོད་མཐོང་དཀའ་བའི་ཤ་སྐམ་རུས་གྱོང་དང་།
གདོང་མདོག་ངོ་ཤོར། རེ་ཆད་སེམས་རྡིབ་ཀྱི་མི་ཚོགས་ཤིག་རེད། ད་ལྟ་ངེས་པར་དུ་དེ་སྤྱི་
བསྒྲགས་བྱེད་དགོས་པ་ཡིན། དེ་ནི་མི་རེའི་སེམས་ཁོང་དུ་སྔར་ནས་འགུལ་བཞིན་ཡོད་ལ་
མི་རེའི་ལྕེ་སྟེང་ནས་མྱུར་དུ་མཆོང་ཡོང་བའི་དོན་དག་ཅིག་ཡིན། མི་གཤིས་ཀྱིས་བཟོད་
བསྲན་ནུས་པའི་མནར་གཅོད་ཀྱི་ཚད་ལས་བརྒལ་ཟིན་པ་དེས། དེ་ལ་མགོ་མི་སྒུར་ཐབས་
མེད་བྱུང་། མིང་ཉི་སུའུ་ཏ་ཁུལ་གྱི་ལི་ཁྲ་ཏི∶༥.ཅ་སི་ཏུན་ནི། གཟུགས་གཞི་ཆེ་ལ་ངོ་མདོག་
སྐྱ་བོར་གྱུར་ནས་ཤི་རོ་ཞིག་དང་འདྲ། སྐབས་དེར་ཡར་ལངས་བྱུང་། ཚང་མས་དོན་དག་ཅི་
འབྱུང་རྒྱུ་ཡིན་པ་ཤེས་འདུག ཚང་མར་སྔར་ནས་གྲ་སྒྲིག་ཡོད་དེ—འགུལ་སྐྱོད་ཏོག་
ཙམ་ཡང་མ་བྱས་ལ། སེམས་འགུལ་སྤུ་ཙམ་ཡང་མ་མངོན་པར—ཉེ་ལམ་དེ་འདྲའི་
གདུག་རྩུབ་ཏུ་གྱུར་པའི་མིག་མདངས་ཁྲོད་ནས་ཕྱི་ལ་མངོན་ཡོང་བ་ནི་ལྷོད་འཇགས་དང་
209འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འདང་རྒྱག་ཟབ་པའི་རྣམ་འགྱུར་ཁོ་ན་ཡིན།
“སྐུ་ཞབས་རྣམ་པ། ད་ནི་ང་ཚོས་འགོར་འགྱངས་བྱ་མི་རུང་། དུས་ཚོད་སྔར་ལས་བྲེལ་
འཚུབ་ཆེ། ང་ཚོའི་ཁྲོད་ཀྱི་མི་སུ་ཞིག་གིས་རང་སྲོག་བློས་བཏང་ནས་ལྷག་མའི་མི་རྣམས་
ལ་བཟའ་ཆས་འདོན་སྤྲོད་གནང་རྒྱུ་ཡིན་ནམ། ང་ཚོས་ངེས་པར་དུ་ཐག་གཅོད་དགོས།
“དབྱི་ལི་ནའོ་སི་ཁུལ་གྱི་སྐུ་ཞབས་ཡུའེ་ཧན་ J ·ཝེ་ལེན་སི་ཡར་ལངས་ནས་ན་རེ།
‘སྐུ་ཞབས་རྣམ་པ———ངས་ཐེན་ན་ཞི་ཁུལ་གྱི་ཡེ་ཤུའི་ཆོས་འཆད་པ་ཀྲན་མུའུ་སི∶སུའོ་
ཡེ་ཡི་མིང་བཏོན་པ་ཡིན།
“དབྱིན་ཏི་ཨན་ན་ཁུལ་གྱི་སྐུ་ཞབས་ཝེ་ལེན• R ·ཡ་ཏིང་སི་ཡིས་བཤད་རྒྱུར། ‘ངས་
ཉིག་ཡོ་ཁུལ་གྱི་སྐུ་ཞབས་ཏན་ཉི་ཨེར•སི་ལུའོ་ཐི་ཡི་མིང་བཏོན་པ་ཡིན།
“སྐུ་ཞབས་ཁྲ་ཨེར་ས· J ·ལན་ཏེང་ན་རེ། ་ངས་ཧྲིན་ལུའུ་དབྱི་སི་གྲོང་ཁྱེར་གྱི་སྐུ་
ཞབས་སའེ་མིའུ་ཨེར, A ·པའོ་ཨེན་གྱི་མིང་བཏོན་པ་ཡིན།
“སྐུ་ཞབས་སི་ལུའོ་ཐི་ན་རེ། ‘སྐུ་ཞབས་རྣམ་པ—དོན་དག་འདི་ང་ལ་འཇོན་
ཐང་ཆུང་བར་བསྙད་ནས་དང་ལེན་ཞུ་མི་ནུས་པས། ངས་ཞིན་ཙེ་ཞི་ཁུལ་གྱི་སྐུ་ཞབས་ཡུའེ་
ཧན་ཆུང་བ• A ·ཧྥན•ནུའོ་སི་ཐི་ཡིས་འགན་ཁུར་བའི་གྲོས་གཞི་བཏོན་པ་ཡིན།
“སྐུ་ཞབས་ཅ་སི་ཏེང་ན་རེ། ‘གལ་ཏེ་ངོ་རྒོལ་བྱེད་མཁན་མེད་ན། ང་ཚོ་སྐུ་ཞབས་
འདིའི་རེ་ཞུ་ལ་འཐད་པ་བྱུང་བར་བྱ།
“སྐུ་ཞབས་ཧྥན·ནུའོ་སི་ཐི་ལན་ཏི་ཡིས་ངོ་རྒོལ་བྱས་ནས་སྐུ་ཞབས་སི་ལུའོ་ཐི་ཡི་
གནང་ཞུ་ལ་ཁས་མ་བླངས། སྐུ་ཞབས་སུའོ་ཡེ་དང་སྐུ་ཞབས་པའོ་ཨེན་གཉིས་ཀྱིས་ཀྱང་
དེར་མཐུད་ནས་ཐུགས་འཛེམ་གནང་། འོན་ཀྱང་ཚང་མ་རྒྱུ་མཚན་འདྲ་མཚུངས་ཡིན་
པས་དང་ལེན་མ་བྱས།
“ཨེ་ཧོ་ཨེ་ཁུལ་གྱི་སྐུ་ཞབས A ·L·པ་སི་ཁོ་མུའུ་ན་རེ། ‘ངས་ད་ལྟ་ཉིད་ནས་མིང་
210དབྱིན་སྒོར་ཁྲི་བརྒྱ་ཤོག་མ།
འདོན་མཇུག་རྫོགས་རྒྱུ་དང་། དབྱི་ཧུའེ་གྲོས་ཚོགས་ཀྱིས་འདེམ་ཤོག་འཕངས་ནས་འདེམ་
བསྐོ་བྱ་བའི་གྲོས་གཞི་བཏོན་པ་ཡིན།
“སྐུ་ཞབས་སུའོ་ཡེ་ན་རེ། ‘སྐུ་ཞབས་རྣམ་པ—ངས་གོ་རིམ་འདི་དག་ལ་རྦད་དེ་
ངོ་རྒོལ་བྱས་པ་ཡིན། ཕྱོགས་སོ་སོ་ནས་བཤད་ན། གོ་རིམ་འདི་དག་ནི་རྒྱུན་ལྡན་མིན་ལ།
འོས་འཚམ་ཡང་ཡིན། ངས་ངེས་པར་གྲོས་གཞི་འདོན་དགོས་པ་ཞིག་ནི། མགྱོགས་མྱུར་
གྱིས་འདི་དག་ཡོད་ཚད་མེད་པར་བཏང་ནས་ང་ཚོར་གྲོས་ཚོགས་ཀྱི་ཚོགས་གཙོ་དང་།
དེ་མིན་ཚད་ལྡན་གྱི་ལས་སྒྲུབ་མཁན་འགའ་ཞིག་འདེམ་ཐོན་བྱ་རུ་བཅུག་ནས་མཉམ་དུ་
ཁོ་ལ་ལག་རོགས་བྱེད་དུ་ཆུགས། དེ་ལྟར་བྱས་ན་ང་ཚོས་ད་གཟོད་ཕན་ཚུན་ལ་གུ་ཡངས་
བྱེད་པའི་གནས་ཚུལ་འོག་ང་ཚོར་གདོང་ཐུག་གི་གནད་དོན་ཐག་གཅོད་ཐུབ་པ་ཡིན།
“དབྱི་ཨ་ཧྭ་ཁུལ་གྱི་སྐུ་ཞབས་པེ་ཨེར་ན་རེ། ‘སྐུ་ཞབས་རྣམ་པ—ངས་གྲོས་གཞི
འདི་ལ་ངོ་རྒོལ་བྱས་པ་ཡིན། ད་ལྟ་ནི་སྔར་སྲོལ་དམ་འཛིན་དང་། ཕྱི་ཚུལ་མཁྲེགས་བཟུང་
བྱེད་པའི་དུས་མ་ཡིན། ངས་སྔར་ནས་ཉིན་བདུན་ལ་ཟ་མ་ཟོས་མེད། ང་ཚོས་སྟོང་གཏམ་
བཤད་ཅིང་། དུས་ཚོད་བརླག་ཐེངས་རེར། མཇུག་འབྲས་ནི་ང་ཚོར་སྡུག་བསྔལ་དེ་ལས་
མང་བ་ཞིག་ཁྱེར་ཡོང་བ་དེ་ཙམ་ཡིན། ང་རང་དེ་སྔོན་གྱི་མིང་འདོན་སྟངས་ལ་ཡིད་ཚིམ་
པ་ཡིན—ང་རང་། གྲོས་ཚོགས་སུ་ཞུགས་པའི་སྐུ་ཞབས་ཡོངས་ལ་ཡིད་ཆེས་ཡོད། ང་
རང་ལ་མཚོན་ནའང་། ཚང་མས་གོ་རྟོགས་མི་ཐུབ་པ་ཞིག་ནི། ཅིའི་ཕྱིར་མྱུར་དུ་ཁོ་ཚོའི་
ཁྲོད་ནས་མི་གཅིག་གམ་འགའ་ཞིག་འདེམ་པར་བརྩམས་མི་ནུས་པ་དེ་ཡིན། ངས་གྲོས་
ཆོད་ཅིག་འདོན་པར་འདོད'''''
“སྐུ་ཞབས་ཅ་སི་ཏེང་ན་རེ། ‘གྲོས་ཆོད་ལ་ངོ་རྒོལ་བྱེད་མཁན་ཡོད་སྲིད། གཏན་
ཁེལ་ལྟར་ན། དེ་ལ་ངེས་པར་ཉིན་གཅིག་གི་རྗེས་ནས་ཡང་བསྐྱར་ཐག་གཅོད་བྱེད་དགོས།
དེས་ན་ཁྱེད་ཀྱི་རེ་བ་ལྟར་འགོག་འདོད་པ་དེར་དལ་འགོར་བྱ་ངེས། ཞིན་ཙེ་ཞི་ཁུལ་ནས་
211འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཡོང་བའི་སྐུ་ཞབས་དེ…………”
“སྐུ་ཞབས་ཧྥན·ནུའོ་སི་ལན་ཏི་ན་རེ། ‘སྐུ་ཞབས་རྣམ་པ—ང་ནི་ཁྱེད་རྣམ་པར་
འགྲན་མི་ནུས། ང་ནི་ཡུལ་གཞན་གྱི་མི་ཡིན། ངས་རྣམ་པ་ཚོས་ང་ལ་གཟི་བརྗིད་འདི་
གནང་བར་ཞུ་བ་བྱས་མེད། ངའི་སེམས་ལ་ཧ་ཅང་དཀའ་ངལ་ཆེ…..…’
“ཡ་ལ་པ་མ་ཁུལ་གྱི་སྐུ་ཞབས་མའོ་ཀེང་ན་རེ།(བར་བཅུག་སྐད་ཆ)‘ངས་གནད་
[1]
“ཁོའི་གྲོས་གཞི་ལ་འཐད་པ་བྱུང་། ལོས་ཡིན་ཏེ། དེའི་གཞུག་ནས་རྩོད་གླེང་བྱ་
དགོས་དོན་མེད། འདེམས་བསྐོ་ལས་སྒྲུབ་མཁན་གྱི་གྲོས་གཞི་ལ་གྲོས་འཆམ་བྱུང་སོང་། དེ་
ནས་གྲོས་གཞི་ལྟར། སྐུ་ཞབས་ཅ་སི་ཏེང་ཚོགས་གཙོ་ལ་བདམས་པ་དང་། སྐུ་ཞབས་པུའུ་
ལའེ་ཁོ་དྲུང་ཡིག་ལ་བདམས། སྐུ་ཞབས་ཧོར་ཁུའུ་མུའུ་དང་། སྐུ་ཞབས་ཏེ་ཨེར། སྐུ་ཞབས་
པའོ་ཏི་ཝུན་བཅས་མཉམ་གཅིག་ཨུ་ཡོན་ཚོགས་པའི་ཚོགས་མིར་མིང་བཏོན། སྐུ་ཞབས
R · M ·ཧོ་ལན་གྱིས་བཟའ་བཅའ་ལ་གཙོ་གཉེར་བྱས་ནས་མིང་བཏོན་ཨུ་ཡོན་ལྷན་ཁང་
གི་འདེམ་སྒུག་བྱ་བར་རོགས་འདེགས་ཀྱི་འགན་ཁུར་དགོས།
“ཆུ་ཚོད་ཕྱེད་ཀའི་རིང་ཚོགས་འདུ་ངལ་གསོ་བར་ཁྱབ་བསྒྲགས་བྱས། དེའི་རྗེས་
ནས་གསང་བའི་ཚོགས་ཆུང་རབ་དང་རིམ་པ་བསྡུས་པ་ཡིན། ཚོགས་གཙོས་ཤིང་གི་ཐོ་བ་
རྡུང་བའི་སྒྲ་ཐོས་པ་ན། ཚོགས་འདུ་ཡང་བསྐྱར་བསྡུས་ཏེ། ཨུ་ཡོན་ལྷན་ཁང་གིས་སྙན་ཞུ
ཞུས་ནས་ཚང་མས་ཁེན་ཐ་ཅི་ཁུལ་གྱི་སྐུ་ཞབས་ཆའོ་ཀྲི•ཧྥེ་ཀོ་སེན་དང་། ལུའུ་དབྱི་སི་ཨན་
ན་ཁུལ་གྱི་སྐུ་ཞབས་ལུའུ་ཞི་ཨུན•ཧོ་ཨེར་མན་དང་ཁོ་ལུའོ་ལ་ཏུའོ་ཁུལ་གྱི་སྐུ་ཞབསw•མེ་
ཞི་ཁོ་བཅས་འདེམ་སྒུག་པར་འདེམས་པ་ཡིན། སྙན་ཞུ་འདི་དང་ལེན་བྱས་སོང་།
“སྨི་སུའུ་ལི་ཁུལ་གྱི་སྐུ་ཞབས་ལུའོ་ཅི་སི་ན་རེ། ‘སྐུ་ཞབས་ཚོགས་གཙོ་ལགས—
[1] སྔོན་གྱི་སུའོ་ཡེ་འདེམས་བསྐོའི་ཚོགས་གཙོ་ཡི་གྲོས་གཞི་བསྟན་པ་ཡིན།
212དབྱིན་སྒོར་ཁྲི་བརྒྱ་ཤོག་མ།
སྙན་ཞུ་དངོས་སུ་ཚོགས་ཆེན་ལ་ཡར་སྤྲོད་པའི་གོ་སྐབས་འདི་དང་བསྟུན་ནས། དེ་ལ་ནོར་
བཅོས་འགའ་རྒྱག་རྒྱུར་ངས་གྲོས་གཞི་བཏོན་པ་ཡིན། དེ་ནི་ང་ཚོ་ཚང་མར་ཆ་རྒྱུས་ཡོད་
ཅིང་གུས་པར་འོས་པའི་ཧྲིན་ལུའུ་དབྱི་སི་གྲོང་ཁྱེར་གྱི་སྐུ་ཞབས་ལུའུ་ཞིའུ་སི∶ཧ་ལི་སི་ཧོ་
སྐུ་ཞབས་ཧོ་ཨེར་མན་གྱི་ཚབ་ཏུ་བསྐོ་རྒྱུ་དེ་ཡིན། ཚང་མར་གོ་འཛོལ་མི་འབྱུང་བའི་རེ་བ་
རྨ་
ཞུས་པ་ཡིན། ང་ནི་ལུའུ་དབྱི་སི་ཨན་ན་ཁུལ་ནས་ཐོན་པའི་སྐུ་དྲག་ཁོང་གི་ཕུལ་བྱུང་མི་
གཤིས་དང་ཁྱད་འཕགས་གོ་གནས་ལ་དོགས་པ་ཅུང་ཙམ་ཡང་ལངས་མི་དགོས
བ་ནས་མིན་ནོ། །ཚོགས་ཐོག་གི་སྐུ་ཞབས་གང་རུང་དང་བསྡུར་ན། ངས་ཁོ་ལ་གུས་བཀུར་
བྱས་པ་མང་མེད་ན་ཉུང་མེད། འོན་ཀྱང་། ང་ཚོ་སུས་ཀྱང་དོ་སྣང་མ་བྱས་ན་མི་ཆོག་པ་
ཞིག་ནི། ང་ཚོ་འདི་རུ་བཀག་ནས་གཟའ་འཁོར་གཅིག་འགོར་བའི་ཡུན་ལ། ཁོའི་ཤ་ནི་ང་
ཚོ་སུ་ལས་ཀྱང་བྱང་བ་མང་སྟེ —ང་ཚོ་སུས་ཀྱང་དེ་སྣང་མེད་དུ་འཇོག་མི་རུང་བ་ཡིན།
དེ་ནི་ཨུ་ཡོན་ལྷན་ཁང་གིས་ཁོ་ཚོའི་ལས་འགན་སྣང་མེད་ལྷོད་གཡེང་དུ་བཏང་བ་ཡིན་ལ།
དེ་ཕལ་ཆེར་གནས་སྐབས་སྣང་མེད་ཀྱི་རྐྱེན་ཡིན་སྲིད། ནོར་འཁྲུལ་ཚབས་ཆེན་བཟོས་
ཡོད་ནའང་སྲིད་དེ། རྒྱུ་མཚན་ནི་ཁོ་ཚོས་ང་ལ་སྐུ་ཞབས་ཤིག་གདམ་དགོས་པའི་གྲོས་གཞི་
བཏོན་པར། སྐུ་ཞབས་ཁོང་རང་ཉིད་ཀྱི་ཀུན་སློང་ཅི་འདྲ་ལྷད་མེད་ཡིན་ཡང་ཁོའི་ལུས་
སྟེང་གི་ཟུངས་བཅུད་དངོས་གནས་ཉུང་ཙམ་རེད......’
“ཚོགས་གཙོ་ན་རེ། ‘སྨི་སུའུ་ལི་ཁུལ་གྱི་སྐུ་ཞབས་ཁྱོད་མར་བཞུགས་རོགས། རྒྱུན་
ལྡན་གྱི་གོམས་སྲོལ་ལྟར་ན།
ཚོགས་གཙོ་ངས་མི་སུ་ལའང་ཨུ་ཡོན་ལྷན་ཁང་གི་དབང་
ཆའི་ཆ་ཚང་རང་བཞིན་ལ་ཐེ་གཏོགས་བྱེད་དུ་མི་འཇོག ཚོགས་ཆེན་གྱིས་སྐུ་ཞབས་
འདིའི་གྲོས་གཞི་ལ་བྱེད་སྒོ་ཅི་འདྲ་ཞིག་སྤེལ་འོས་སམ།’
“ཧྥེ་ཅི་ཉི་ཡ་ཁུལ་གྱི་སྐུ་ཞབས་ཧ་ལི་ཏའེ་ན་རེ། ‘ངས་སྙན་ཞུར་ཡང་བསྐྱར་དག་
བཅོས་ཐེངས་ཤིག་བྱེད་པའི་གྲོས་གཞི་བཏོན་པ་ཡིན། དེ་ནི་ཨེ་ལི་ཀང་ཁུལ་གྱི་སྐུ་ཞབས་
213འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཧ་ཝེ·ཏའེ་ཝེ་སི་ཡིས་སྐུ་ཞབས་མེ་ཞི་ཡི་ཚབ་བྱ་རྒྱུ་དེ་ཡིན། སྐུ་ཞབས་རྣམས་ཀྱིས་དེ་ལ་
ནན་བཤད་བྱ་སྲིད་དེ། ས་རྒོད་སློག་པའི་འཚོ་བའི་ཁྲོད་དཀའ་སྡུག་ངལ་དུབ་ཀྱི་ཆ་རྐྱེན་
འོག་སྐུ་ཞབས་ཏའེ་ཝེ་སི་ཡི་ལུས་ཤ་སྔར་ནས་ཧ་ཅང་སྲ་མོར་གྱུར་ཡོད། འོན་ཀྱང་། སྐུ་
ཞབས་རྣམ་པ། ད་ལྟ་ནི་ལུས་ཤའི་སྲ་སྙི་ཙམ་གྱི་གནད་དོན་བཤད་པའི་དུས་མ་ཡིན་ཏེ། ད་
ལྟ་ནི་ཞིབ་ཆ་ལ་ལའི་སྟེང་གདམ་གསེས་བྱེད་པའི་དུས་ཡིན་ནམ། ཡང་ན་གླེང་རིན་མེད་
པའི་དོན་ཕྲན་བུ་ལ་རྩོད་གླེང་བྱས་ནས་མཚམས་མི་འཇོག་པའི་དུས་ཡིན་ནམ། མིན། སྐུ་
ཞབས་རྣམ་པ། ད་ལྟ་ང་ཚོར་མཁོ་བ་ནི་གཟུགས་གཞི་ཡིན—རྒྱུ་སྤུས་ཡིན། ལྗིད་ཚད་
དང་གཟུགས་གཞི——མིག་སྔར་ཆེས་མཐོ་བའི་རེ་བ་འདི་དག་ཡིན་པ་ལས——ནུས་
པ་མིན། སྐྱེས་སྟོབས་ཀྱི་ཤེས་རབ་མིན། དེ་ལས་ཀྱང་སློབ་གསོ་མིན། ངས་རང་ཉིད་ཀྱི་གྲོས་
གཞི་རྒྱུན་འཁྱོངས་བྱ་རྒྱུ་ཡིན།”
“སྐུ་ཞབས་མའོ་ཀེང(སེམས་འགུལ་ཐེབས་པའི་ངང་ནས)ན་རེ། “སྐུ་ཞབས་ཚོགས་
གཙོ་ལགས—ངས་དག་བཅོས་འཆར་ཟིན་འདི་ལ་ངོ་རྒོལ་ཆེན་པོ་བྱས་པ་ཡིན། ཨོ་
ལི་ཀང་ཁུལ་ནས་ཐོན་པའི་སྐུ་ཞབས་དེ་ལོ་ན་བགྲེས་སོང་། ཡང་གཅིག་བཤད་ན། ཁོའི་
གཟུགས་གཞི་ཆེ་ནའང་། ལུས་ཧྲིལ་བོ་རུས་པ་རེད——ཤ་རྩ་བ་ནས་མེད་པ་རེད། ངས་
ད་ལྟ་ཧྥེ་ཅི་ཉི་ཡ་ཁུལ་ནས་ཕེབས་པའི་སྐུ་ཞབས་འདི་ལ་འདྲི་འདོད་པ་ནི། ང་ཚོར་དགོས་
པ་ནི་ཤ་རྡོག་ལེབ་མོ་མ་ཡིན་པར་ཁུ་བ་དྭངས་མོ་ཡིན་ནམ། ཁོས་བསམ་བཞིན་དུ་ང་ཚོར་
གོ་རེ་བྲིས་ནས་ལྟོགས་སེལ་བྱེད་པ་ཡིན་ནམ། ཁོས་ནི་ཨོ་ལི་ཀང་ཁུལ་གྱི་འདྲེ་གདོན་ཞིག་
བཙལ་ནས་ང་ཚོས་མྱོང་བའི་སྡུག་བསྔལ་ལ་མགོ་སྐོར་གཏོང་བ་ཡིན་ནམ། ངས་དེ་ལས་
ལྡོག་སྟེ་འདྲི་འདོད་པ་ནི། ཁོས་ནི་ཕྱོགས་བཞིའི་བྲེལ་འཚུབ་ཀྱི་ངོ་གདོང་འདི་དག་ལ་
བལྟས་ནས། ང་ཚོའི་སྐྱོ་ངལ་གྱི་མིག་ལ་ཞིབ་མོར་ཅེར་བ་དང་། སེམས་རྣལ་མོས་ང་ཚོའི་
རེ་སྒུག་མྱུར་བའི་སེམས་པ་ཞིག་གི་ལྡིང་སྒྲ་ལ་གསན་ཞོར། ཡང་བསྐྱར་འདི་འདྲའི་ཤི་མ་
214དབྱིན་སྒོར་ཁྲི་བརྒྱ་ཤོག་མ།
གསོན་དང་ཕྱི་ཚུལ་ཙམ་ལས་མེད་པའི་ལྟས་ངན་ཞིག་ང་ཚོར་བཙན་གྱིས་རྫོང་ཐུབ་པ་ཨེ་
ཡིན། ངས་དེ་ལས་ལྡོག་སྟེ་འདྲི་འདོད་པ་ནི། ཁོས་ང་ཚོའི་གནས་བབ་ཐབས་རྡུགས་དྲན་
ནས་ང་ཚོའི་སྡུག་བསྔལ་གྱི་མྱོང་བརྒྱུད་དྲན། ང་ཚོའི་མུན་ནག་གི་འབྱུང་འགྱུར་དྲན་ནས་
དུས་མཚུངས་སུ་ཡང་བསྐྱར་སྙིང་རྗེ་སྤུ་ཙམ་ཡང་མེད་པར་ལྐོག་ལྐོག་སུད་སུད་ཀྱིས་ཆག་
ཧྲལ་འདི། གད་སྙིགས་ཕུང་བོ་འདི། མི་འགྱངས་རྫུན་རྐུབ་བརྡོལ་ངེས་པའི་ཡོག་ལི་འདི།
ལུས་ཡོངས་རྨ་འབྲུམ་གྱིས་གང་བ་འདི། སྐམ་ནས་ཁུ་བ་མེད་ལ། མི་མེད་ལུང་སྟོང་མྱ་ངམ་
ཐང་གི་ཨོ་ལི་ཀང་ནས་ཐོན་པའི་འཁྱམ་ལྡོམ་ཞིག་གིས་ང་ཚོར་མགོ་གཡོགས་པ་ཡིན་ནམ།
གཏན་ནས་མི་ཆོག་པ་ཡིན།’ (ཐལ་མོའི་རྡེབ་སྒྲ)
“ཛ་དྲག་གི་རྩོད་གླེང་ཐེངས་ཤིག་བརྒྱུད་ནས། དག་བཅོས་འཆར་ཟིན་གཉིས་པ་
དངོས་སུ་བརྡས་ཐག་གཅོད་རྒྱུ་བྱས་མོད། མཇུག་འབྲས་གྲོས་འཆམ་མ་བྱུང་བ་ཡིན། དག་
བཅོས་འཆར་ཟིན་དང་པོ་གཞིར་བཟུང་ནས་སྐུ་ཞབས་ཧ་ལི་སི་ཡིས་ཧོ་ཨེར་མན་གྱི་ཚབ་
བྱེད་པར་བཅོས་འོས་པ་ཡིན། དེ་ནས་འདེམ་ཤོག་འཕངས་ནས་བརྡས་ཐག་གཅོད་མགོ་
བརྩམས། བསྟུད་མར་ཐེངས་ལྔ་ལ་བརྡས་ཐག་བཅད་པར་ཚང་མས་འོས་མི་ཐག་མ་ཆོད་
པར་ལུས། ཐེངས་དྲུག་པར་བརྡས་ཐག་གཅོད་སྐབས་སུ། སྐུ་ཞབས་ཧ་ལི་སི་བདམས་ཐོན་
བྱུང་། མི་ཡོད་ཚད་ཀྱིས་འདེམ་ཤོག་འཕངས་ནས་ཁོ་ལ(ཁོ་རང་ཉིད་མ་གཏོགས)འཐད་པ་
བྱུང་། དེའི་རྗེས་མི་ཞིག་གིས་གྲོས་གཞི་བཏོན་པར་ཁོ་རང་བདམས་ཐོན་བྱུང་བར་ཐལ་མོ་
རྡེབ་པའི་རྣམ་པ་ཡིས་ཁས་ལེན་བྱ་འོས་ཟེར་མོད། མཇུག་མཐར་ལས་སླ་བཅོས་བདེ་བྱས་
སོང་བ་ཡིན། རྒྱུ་མཚན་ནི་ཁོས་ཡང་བསྐྱར་འདེམ་ཤོག་འཕངས་ནས་ཁོ་རང་འདེམ་པར་
ངོ་རྒོལ་བྱས་པས་ཡིན།
“སྐུ་ཞབས་ལ་ཏེ་ཝེ་ཡིས་གྲོས་གཞི་བཏོན་ཏེ། ཚོགས་ཆེན་གྱིས་ད་ལྟ་ནས་མགོ་
བརྩམས་ཏེ་ལྷག་མའི་འདེམ་སྒུག་པ་འགའ་ཡི་འོས་མིར་བསམ་བློ་གཏོང་འོས་ལ། ཞོགས་
215འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཟས་ཤིག་སྤྱོད་པའི་སྟ་གོན་གྱི་ཆེད་དུ་འདེམས་བསྐོ་བྱ་དགོས་ཟེར། གྲོས་གཞི་དེར་གྲོས་
འཆམ་བྱུང་བ་ཡིན།
“འདེམ་ཤོག་འཕེན་པའི་འདེམས་བསྐོ་ཐེངས་གཉིས་པ་བྱས་ཏེ། ཕྱོགས་གཉིས་ཀྱི་
བསམ་འཆར་ཕན་ཚུན་མཁྲེགས་བཟུང་གིས་མི་གློད་པར་མི་གྲངས་ཕྱེད་ཀ་འདེམ་སྒུག་
པ་ཆེ་གེ་མོར་འཐད་ལ། དེའི་རྒྱུ་མཚན་ནི་ཁོ་རང་ལོ་ན་གཞོན་པས་ཡིན་པ་དང་། མི་
གྲངས་ཕྱེད་ཀ་འདེམ་སྒུག་པ་གཞན་ཞིག་འདེམ་པར་འཐད་ལ། དེའི་རྒྱུ་མཚན་ནི་ཁོ་རང་
གཟུགས་ཆེ་བས་ཡིན། ཚོགས་གཙོ་ནི་ཕྱོགས་ཁག་གཉིས་པ་འཐད་པའི་སྐུ་ཞབས་མེ་ཞི་ལ་
ཡིད་འཐད་བྱུང་ནས། ཐག་གཅོད་རང་བཞིན་གྱི་འདེམ་ཤོག་གཅིག་འཕངས་པ་ཡིན། ཐག་
གཅོད་འདིས་བདམས་ཐོན་མ་བྱུང་བའི་འདེམ་སྒུག་པ་སྐུ་ཞབས་ཧྥེ་ཀོ་ཡི་གྲོགས་པོའི་ཁྲོད་
ཧ་ཅང་མ་རེངས་པའི་བསམ་ཚུལ་བྱུང་ནས། མི་ལ་ལས་ཡང་བསྐྱར་འདེམ་ཤོག་ཐེངས་
གཅིག་འཕངས་ཏེ་འདེམས་བསྐོ་བྱ་བའི་རེ་བ་བཏོན། འོན་ཀྱང་ཏག་ཏག་སྐབས་འདི་ལ།
ཚོགས་མཚམས་འཇོག་པའི་བསམ་ཚུལ་ཞིག་ལ་གྲོས་འཆམ་བྱུང་། དེ་ནས་མྱུར་དུ་ཚོགས་
འདུ་གྲོལ་བར་ཁྱབ་བསྒྲགས་བྱས།
“ཧྥེ་ཀོ་སེང་ཕྱོགས་ཁག་གིས་ད་སོ་མ་བློ་བག་མ་བདེ་བའི་ངང་གནད་དོན་འདི་
ལ་བགྲོ་གླེང་ཡུན་རིང་བྱས་མོད། དགོང་ཟས་གྲ་སྒྲིག་བྱེད་པའི་དོན་དེས་ཁོ་ཚོའི་དོ་སྣང་
བསྒྱུར་སོང་། དེར་མཐུད་ནས། ཁོ་ཚོས་ཡང་བསྐྱར་ལྐོག་གཏམ་ལབ་མགོ་བརྩམས་བྱུང་
མོད། སྐུ་ཞབས་ཧ་ལི་སི་བཀོད་སྒྲིག་ཚགས་ཆུད་བྱས་ཡོད་པའི་གཏམ་བཟང་དེ་ཐོས་རྗེས།
དོན་དག་འདི་ཡོངས་སུ་བརྗེད་པར་གྱུར།
ང་ཚོས་མེ་འཁོར་འདུག་སྟེགས་ཀྱི་རྒྱབ་རྟེན་ཐར་བཅད་ནས། གནས་སྐབས་ཟ་
མའི་ཅོག་ཙེ་ལྟ་བུར་བགྱིས་པ་ཡིན། དེ་ནས་རང་རང་སར་བསྡད་དེ། ཚང་མ་སྤྲོ་སེམས་
འཁོལ་བའི་སེམས་ཁམས་ཀྱིས་དཀའ་སྡུག་ཚད་མེད་མྱངས་པའི་ཉིན་བདུན་ནང་རྨི་ལམ་
216དབྱིན་སྒོར་ཁྲི་བརྒྱ་ཤོག་མ།
ནང་དུ་མ་གཏོགས་མཐོང་དཀའ་བའི་ཆེས་མཛེས་ཞིབ་ཀྱི་དགོང་ཟས་དེར་གདོང་གཏོད་
བཞིན་བསྡད་པ་ཡིན། ཐུང་ཐུང་གི་ཆུ་ཚོད་འགའི་སྔོན་དང་བསྡུར་ན། ལྟོས་དང་། ང་ཚོའི་
ད་ལྟའི་གནས་ཚུལ་ཇེ་ལེགས་སུ་ཅི་ཙམ་སོང་ཡོད་ཨང་། དེ་སྔའི་ཉིན་འགའ་ནི་ལྟོགས་
སྐོམ་ཡིན་ལ། རེ་ཐག་ཆད་པའི་སྡུག་བསྔལ་ཡིན་པ་དང་། སྐྱོ་སེམས་མེ་ལྕེ་འབར་བའི་
བྲེལ་འཚུབ་ཡིན། ཐར་ཐབས་མེད་པའི་དཀའ་གནས་བཅས་ཡིན་པ་དྲན་འོང་ན། ད་ལྟ་
ནི་བཀའ་དྲིན་ཞུ་བའི་སེམས་ཁམས་དང་། ལྷིང་འཇགས་ཀྱི་ངང་ཚུལ། ཅི་དགར་མཚོན་
ཐབས་བྲལ་བའི་སྤྲོ་དགའ་བཅས་ཡིན། ངས་ཤེས་གསལ་བྱས་ཡོད་དེ། དེ་ནི་ངའི་ཟང་ཟིང་
གི་མི་ཚེ་ཧྲིལ་བོའི་ནང་ཆེས་དགའ་སྤྲོ་ལྡན་པའི་དུས་ཤིག་ཡིན། ལྷགས་རླུང་འུར་འུར་དུ་
ལྡང་ནས་ཁ་བ་དེ་ང་ཚོའི་བཙོན་རའི་ཕྱོགས་བཞི་རུ་དྲག་ཏུ་འཕྱོ་བཞིན་ཡོད་མོད། འོན་
ཀྱང་དེས་ད་ནི་ང་ཚོར་སྐྱོ་ངལ་ཁྱེར་ཡོང་མི་ནུས་པ་ཡིན། ང་ནི་ཧ་ལི་སི་ལ་ཧ་ཅང་དགའ།
གཅིག་བྱས་ན་ཁོ་ལ་ད་དུང་དེ་ལས་ལྷག་པའི་ལེགས་སྒྲིག་ཅིག་བྱས་ཆོག་ཀྱང་སྲིད། འོན་
ཀྱང་། ངས་སྐད་ཆ་ཚིག་གཅིག་བཤད་ཆོག་པ་ནི། ངའི་ཕོ་བར་ཧ་ལི་སི་ལས་འཚམ་པའི་
གཞན་སུ་ཞིག་ཡོད་མི་སྲིད་ལ། ཁོ་དང་བསྡུར་ན་དེ་ལས་ལྷག་པར་ངའི་བློ་ཡིད་ཚིམ་དུ་
འཇུག་མཁན་ཞིག་ཡོད་མི་སྲིད་པ་དེ་ཡིན། མེ་ཞི་ཁོ་ཡང་ཧ་ཅང་བཟང་། བྲོ་རྫས་ཞིམ་པོ་
བསྲེས་པ་མང་དྲགས་ཙམ་དུ་འདུག་མོད། འོན་ཀྱང་། དངོས་སུ་འཚོ་བཅུད་ཕུན་སུམ་
ཚོགས་པ་དང་། ཤ་པགས་ཀྱི་ཁྲ་རིས་ཧ་ཅང་ཞིབ་ཚགས་ལྡན་པའི་ཐད་ནས་བཤད་ན། ང་
རང་ད་དུང་ཧ་ལི་སི་ལ་ལྷག་ཏུ་དགའ་བ་ཡིན། མེ་ཞི་ཁོ་ལ་ཁོ་རང་གི་བཟང་ཆ་ཡོད་དེ
ངས་འདི་ཙམ་ལ་ཁས་མི་ལེན་འདོད་པ་མིན། རྩ་བ་ནས་ཁས་མི་ལེན་འདོད་པའི་ཀུན་
སློང་དེ་མེད་པ་ཡིན—འོན་ཀྱང་། སྐུ་ཞབས། གལ་ཏེ་ཁོ་ལ་འབྲས་ཐུག་བསྲེས་ནས་ཟོས་
ན། ཁོ་རང་རོ་སྐམ་ཞིག་ལས་བཟང་བའི་ཆ་གང་ཡང་མེད་དེ—དེ་ལས་ཆ་ཤས་ཙམ་
ཡང་མི་བཟང་བ་ཡིན། སྐམ་པ་ཡིན་ནམ———ཧེ། གནམ་རྒན་མ—ཅི་རེད། རྒས་པ་
217འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཡིན་ནམ། ཨ་ལ། ཁོ་རང་རྒས་དྲགས་སོང་། རྒས་ནས་བློ་ཡིད་ལ་འཆར་མི་ནུས་པ་ཞིག་
རེད—ཁོ་ལྟ་བུ་ཞིག་ཡོད་སྲིད་པ་ནི། ཁྱོད་ཀྱིས་གཏན་ནས་བློ་ཡིད་ལ་འཆར་
བྲལ་ངེས།"
“ཁྱོད་ཀྱིས་བཤད་པའི་ནང་དོན་ནི...
""
5ར་ཐབས་
“ཁྱོད་ཀྱིས་ངའི་སྐད་ཆའི་བཤད་མཚམས་མ་གཅོད་རོགས། ཞོགས་ཟས་སྤྱད་
ཚར་རྗེས། ང་ཚོས་ཏི་ཐི་ལུའི་ནས་ཐོན་ལ། རུས་མིང་ཨའོ་ཁོ་རུ་འབོད་པའི་མི་གཞན་
ཞིག་འདེམས་བསྐོ་བྱས་ནས། དགོང་ཟས་ལ་གྲ་སྒྲིག་བྱས་པ་ཡིན། ཁོའི་སྤུས་ཀ་ཤིན་ཏུ་
ལེགས། རྗེས་ནས་ངས་ཁོའི་ཆུང་མར་བཏང་བའི་ཡི་གེ་རུ་དེ་ལྟར་བརྗོད་པ་ཡིན། ང་ཚོས་
ཁོ་ལ་དངོས་གནས་བསྟོད་བསྔགས་བྱེད་འོས། ངས་ནམ་ཡང་ཨའོ་ཁོ་ཡིད་ནས་བརྗེད་
མི་སྲིད། ཁོ་རང་ཅུང་ཙམ་ནུས་མེད་ཡིན་ནའང་ཁོའི་སྤུས་ཀ་ཧ་ཅང་བཟང་། ཡང་ཅིག་
བཤད་ན། ཉིན་གཉིས་པའི་ཞོགས་པར། ང་ཚོས་ཡ་ལ་པ་མ་ཁུལ་གྱི་མའོ་ཀེང་ཞོགས་
ཟས་བྱས་པ་ཡིན། ཁོ་ནི་ངས་ཟ་མའི་ཅོག་ཙེའི་སྟེང་མཐོང་བའི་ནང་ཆེས་སྙིང་ཉེ་བའི་
གྲས་སུ་གཏོགས—གདོང་བྱད་མཛེས་ཤིང་ཞི་ལྷོད་མཁས་བཙུན་ལྡན་ལ། རྒྱལ་ཁབ་དུ་
མའི་སྐད་ཆ་དག་མོར་བཤད་ནུས་པ་ཞིག་ཡིན—མི་དྲག་ལྷད་མེད་ཅིག་ཡིན—དེ་
ནི་དངོས་གནས་མི་དྲག་ལྷད་མེད་ཅིག་དང་། ‘ཟས་ཟོས་ཤིང་ཁ་ལ་བསིལ་བའི’ མི་སྣ
རྒྱུན་ལྡན་མིན་པ་ཞིག་ཡིན། དགོང་ཟས་ཀྱི་སྐབས་སུ་ང་ཚོས་ཨོ་ལི་ཀེང་གི་ཆོས་བདག་
གཙོ་བོ་ལོངས་སུ་སྤྱད་པ་ཡིན། ཁོ་ནི་དངོས་གནས་ཕྱི་ཚུལ་སྟོང་བའི་ལྟས་ངན་ཞིག་ཡིན་
ལ། དེ་ཙམ་ལ་དོགས་གཞི་ཅི་ཡང་འཆང་མི་དགོས—ལོ་ན་བགྲེས་ནས་སྐམ་རིད་དུ་
གྱུར་འདུག་ལ། གྱོང་ནས་སོ་ཡིས་མི་ཆོད་པ་དེ་ལ་ཁྱོད་ཀྱིས་ངོ་མ་དོན་དངོས་ལྟར་བཀོད་
འབྲི་བྱེད་དཀའ་བ་ཡིན། མཇུག་མཐར་ངས་ཅིག་བཤད། སྐུ་ཞབས་རྣམ་པ། ཁྱོད་ཚོས་ཅི་
ཞིག་བྱ་འདོད་ན་དེ་ལྟར་གྱིས་དང་། ངས་ཐེངས་གཞུག་མའི་འདེམས་བསྐོ་ཐེངས་ཤིག་ལ་
218དབྱིན་སྒོར་ཁྲི་བརྒྱ་ཤོག་མ།
བསྒུག་དགོས། སྐབས་དེར་དབྱི་ལི་ནུའོ་སི་ཁུལ་གྱི་ཀོ་ལི་མུའུ་སི་ན་རེ། ‘ཁྱོད་ཚོས་བཟང་
ཆ་མཚམས་སྦྱོར་བྱེད་རིན་ཡོད་པ་ཞིག་བདམས་རྗེས། སྐབས་དེར་ང་རང་ཧ་ཅང་སྤྲོ་དགའི་
ངང་ཡང་བསྐྱར་ཡོང་ནས་ཁྱོད་ཚོ་དང་ཟ་མ་མཉམ་རོལ་བྱ་སྲིད།’ ཅུང་ཙམ་འགོར་རྗེས།
སྔར་ནས་མངོན་གསལ་དུ་མཐོང་ཐུབ་པ་ནི། ཚང་མ་ཨོ་ལི་ཀེང་ཁུལ་གྱི་ཏི་ཝེ་སི་ལ་ཡོངས་
ཁྱབ་ཀྱིས་ཡིད་ཚིམ་མེད་པ་དེ་ཡིན། དེའི་ཕྱིར། ང་ཚོས་ཧ་ལི་སི་ལོངས་སུ་སྤྱད་པ་ནས་
བཟུང་ཡུན་རིང་ཞིག་ལ་མཛའ་མཐུན་གྱི་འདང་བརྩེ་མངོན་ཡོད་པ་དེ་མུ་མཐུད་དུ་རྒྱུན་
འཁྱོངས་བྱ་ཆེད། ང་ཚོས་འདེམས་བསྐོ་ཐེངས་ཤིག་བྱས་པ་ཡིན། མཇུག་འབྲས་ཙུའོ་ཀྲི་ཡ་
ཁུལ་གྱི་པེ་ཁོ་བདམས་ཐོན་བྱུང་། ཁོའི་མི་ནི་རྩེར་སོན་ཞིག་ཡིན། ཡང་ཅིག་བཤད་ན...……
དེའི་རྗེས་ང་ཚོས་ཏོའུ་ལི་ཐི་ཨེར་ལོངས་སུ་སྤྱད་པ་ཡིན། ད་རུང་ཧོ་སི་ཅིན་དང་། ད་རུང་
མེ་ཁོར་ལུའོ་དབྱི(མི་ལ་ལར་མེ་ཁོར་ལུའོ་དབྱི་ལ་སྐྱོན་བརྗོད་ལྐོག་གྱུར་ཡོད་པའི་རྒྱུ་
མཚན་ནི། ཁོ་རང་ཤིན་ཏུ་སྐམ་ཞིང་ཆུང་བས་ཡིན)ད་རུང་ཕེང་ལུའོ་ཏེ། ད་རུང་ཧྲི་སྨི་སི་
གཉིས། ད་རུང་པེ་ལི(ཁོ་ལ་ཤིང་རྐང་ཞིག་སྤྲད་འདུག་པ་དེས། ང་ཚོ་ལ་གྱོང་གུད་ཆེན་པོ་
བཟོས་འདུག་མོད། ཕྱོགས་གཞན་ནས་ཁོ་རང་ཧ་ཅང་བཟང་བ་རེད)ད་རུང་ཡ་ཧུ་དཱ་པའི་
གཞོན་ནུ་ཞིག ད་རུང་སྲང་ལམ་དུ་ལག་སྒུལ་རོལ་ཆ་དཀྲོལ་མཁན་ཞིག ད་རུང་རུས་མིང་
ལ་པ་ཁོ་མིང་སི་ཐི་ཟེར་བའི་སྐུ་ཞབས་ཤིག——མགོ་བོ་མ་རྨོས་ལོ་ཏོག་གི་ལོ་གོའི་མོག་
མོག་དང་འདྲ་བའི་འཁྱམ་ལྡོམ་ལས་ངན་འདི་ལ་ལྟོས་དང་། ཁོ་རང་དང་གྲོགས་པོ་སྒྲིག་ཚེ་
ཁྱོད་ལ་སྐྱོ་ངལ་སྟེར་བ་མ་ཟད། ཁོ་རང་ཞོགས་ཟས་བྱས་ནའང་ཁྱོད་ཀྱི་སེམས་མི་སྐྱིད། ང་
ཚོ་ཧ་ཅང་དགའ་སྤྲོ་སྐྱེས་ཡོད་པ་ནི། མགོན་སྐྱབས་མ་སླེབས་སྔོན་དུ་ཁོ་རང་བདམས་ཐོན་
བྱུང་ཡོད་པ་དེ་ཡིན།”
“དེ་ལྟར་བཤད་ན་གནམ་གྱིས་གནང་བའི་མགོན་སྐྱབས་དེ་མཇུག་མཐར་དངོས་སུ་
སླེབས་ཡོད་དམ།”
219འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“དེ་མིན་ནམ། ཉི་འོད་རྣམ་པར་བཀྲ་བའི་ཞོགས་པ་ཞིག་ལ། འདེམས་བསྐོ་བྱས་
ཚར་མ་ཐག མགོན་སྐྱབས་སླེབས་བྱུང་། ཐེངས་དེར་བདམས་པ་ནི་ཡུའེ་ཧན•མོ་ཧྥེ་ཡིན།
ངས་ཁག་ཐེག་བྱས་ཆོག་པ་ནི། ད་ནི་ཁོ་ལས་བཟང་བ་ཞིག་ཡོད་མི་སྲིད། འོན་ཀྱང་རྗེས་སུ་
ཡུའེ་ཧན•མོ་ཧྥེ་ཐེངས་དེའི་ང་ཚོའི་མེ་འཁོར་ལ་བསྡད་ནས་ང་ཚོ་དང་མཉམ་དུ་ཕྱིར་ཕ་
ཡུལ་དུ་འབྱོར་ལ། ཡང་ཉིན་འགའ་འགོར་རྗེས། ཁོས་ཧ་ལི་སི་ཡི་ཤུལ་བཞག་ཡུགས་མོ་དེ་
ཆུང་མར་བླངས……….
“ཡུགས་མོ་དེའི་ཁྱོ་ག་སྔོན་མ་ནི...
“དེ་ནི་ང་ཚོས་ཐོག་དང་པོར་བདམས་ཐོན་བྱས་པའི་མི་དེ་ཡིན། ཁོས་མོ་འདུན་
མར་བསུས་ནས། ད་ལྟ་སྔར་བཞིན་མི་རྣམས་ཀྱི་གུས་བཀུར་ཐོབ་ཅིང་། བདེ་སྐྱིད་སྤྲོ་
འགའི་འཚོ་བ་རོལ་བཞིན་མཆིས། ཨ། དེ་ནི་སྒྲུང་གཏམ་ཞིག་དང་ཅིས་མི་མཚུངས། སྐུ་
ཞབས—དེ་ནི་ངོ་མཚར་གཏམ་རྒྱུད་ཅིག་དང་འདྲ། འདི་ནས་ང་རང་འབབ་ཚིགས་
སུ་སླེབས་ཟིན། སྐུ་ཞབས། ངས་ཁྱོད་ལ་གྱེས་བྲལ་ཞུ་དགོས། གལ་ཏེ་ཁྱོད་རང་སྟབས་བདེ་
ཡོང་ན། ཁྱོད་རང་ཕེབས་ནས་ང་དང་ལྷན་དུ་ཉིན་གཅིག་གཉིས་ཤིག་ལ་སྡོད་དང་། ཁྱོད་
ཀྱི་ཕེབས་ཐོན་ལ་ང་རང་ཧ་ཅང་སྤྲོ་སྲིད། ང་རང་ཁྱོད་ལ་ཤིན་ཏུ་དགའ་བ་ཡིན། སྐུ་ཞབས།
ཁྱོད་རང་སྔར་ནས་ངའི་བློར་བབས་ཟིན། གཅིག་བྱས་ན་ང་རང་ཧ་ལི་སི་ལ་དགའ་བ་ནང་
བཞིན་ཁྱོད་ལའང་དགའ་སྲིད། སྐུ་ཞབས། སླར་ཡང་མཇལ་ཡོང་། སྐུ་ཞབས། ཁྱོད་རང་
ལམ་སྐབས་བདེ་བར་སྨོན།”
ཁོ་རང་བུད་སོང་། ངའི་མི་ཚེ་གང་བོར་དང་ཐོག་གི་དེ་འདྲའི་ཡ་མཚན་སྐྱེས་པ་དང་།
དེ་འདྲའི་མི་སྐྱིད་པ། དེ་འདྲའི་སྐྲག་སྣང་སྐྱེས་པ་ཞིག་ཡོད་མ་མྱོང་། འོན་ཀྱང་། ངའི་
སེམས་གཏིང་ནས་ཁོ་རང་བུད་སོང་ཕྱིར་དགའ་སྤྲོ་སྐྱེས་ཡོད། ཁོའི་རྣམ་འགྱུར་ནི་དེ་
འདྲའི་མཛའ་བརྩེ་ལྡན་ལ། ཁོའི་སྐད་སྒྲ་ནི་དེ་འདྲའི་ཞི་འཇམ་འཛོམས་ནའང་། ཁོའི་
220དབྱིན་སྒོར་ཁྲི་བརྒྱ་ཤོག་མ།
ལྟོགས་སྐོམ་གྱི་མིག་མདངས་ཀྱིས་ངའི་ལུས་སྟེང་ལ་ལྟ་ཐེངས་རེར་ང་རང་འདར་ཤུམ་རྒྱག་
པ་ཡིན། ངས་ཁོ་རང་གི་ཉེན་ཁས་གྲུབ་པའི་ཡིད་དབང་འཕྲོག་སོང་བ་དང་། ད་རུང་སྔར་
ནས་ཚེ་འདས་ཧ་ལི་སི་ལྟར་ཁོས་མཐོང་ཆེན་བྱས་ཡོད་པའི་གཏམ་དེ་ཐོས་པ་ན། ང་ཡི་སྙིང་
གི་ལྡིང་མཚམས་ཨེན་ཙམ་གྱིས་ཆད་པ་ཡིན།
ང་ལ་སྐྲག་སྣང་སྐྱེས་ནས་མཚོན་ཐབས་བྲལ་བའི་གནས་སུ་གྱུར། ང་ནི་ཁོས་བཤད་
པའི་སྐད་ཆར་དོགས་པ་སྐྱེས་པ་མིན་ལ། ངས་ཁོས་དེ་ལྟར་སླ་བཅོས་སྤུ་ཙམ་མི་བྱེད་པར་
རྒྱས་སྤྲོས་བྱས་པའི་ཞིབ་ཆ་གང་རུང་ལ་དོགས་འདྲི་འདོན་མི་རུང་བ་ཡིན། འོན་ཀྱང་། ང་
རང་སྔར་ནས་འཇིགས་རུང་གི་ཞིབ་བརྗོད་དེ་དག་གིས་སྐྲག་ཐག་ཆོད་དུ་བཅུག་སྟེ།
ངའི་
བསམ་བློ་སྔར་ནས་རྙོག་འཛིང་ཐལ་དྲགས་སུ་ཕྱིན་སོང་། ངས་མེ་འཁོར་མི་སྣས་ང་ལ་ཅེར་
འདུག་པ་མཐོང་བྱུང་། ངས། "མི་དེ་སུ་རེད” ཅེས་དྲིས།
“ ཁོ་རང་སྔོན་ཆད་རྒྱལ་ཚོགས་ཀྱི་ཚོགས་མིར་བསྡད་མྱོང་བ་མ་ཟད། ཚོགས་མི་
བཟང་པོ་ཞིག་ཡིན། འོན་ཀྱང་། ཐེངས་ཤིག་ཁོ་རང་གངས་རླུང་གིས་མེ་འཁོར་སྟེང་བཀག་
སྟེ། མིག་གིས་བལྟས་བལྟས་ལ་ལྟོགས་གྲིར་འཆི་ངེས་པ་ཞིག་བྱུང་། ཁོའི་ལུས་ཡོངས་
འཕྱིད་ནས། ཨེན་ཙམ་གྱིས་འཁྱག་གྲིར་ཤི་བ་རེད། ཟ་མ་མེད་པའི་རྐྱེན་གྱིས་ཁོའི་ལུས་
ཤུགས་ཡོངས་སུ་འཛད་པར་གྱུར་ནས། རྗེས་སུ་ཁོ་རང་གི་རྣམ་རིག་མི་གསལ་བར་གྱུར་ཏེ།
ཟླ་ངོ་གཉིས་གསུམ་ཞིག་ལ་ན་བ་རེད། རང་ཤེད་མཁྲེགས་བཟུང་གི་སྨྱོན་པ་ལྟ་བུ་ཞིག་ཏུ
གྱུར་སོང་བ་མ་གཏོགས་ད་ལྟ་ཁོ་རང་སྔར་ནས་དྲགས་སོང་བ་རེད། སྐད་ཆ་རྙིང་པ་དེ་དག་
གླེང་ཐེངས་རེར། ཁོས་སྐད་ཆར་མཇུག་རྫོགས་རྒྱུ་མེད་པར་མེ་འཁོར་ནང་གི་མི་ཡོད་ཚད་
ཟོས་ཚར་བའི་བར་ཡུན་རིང་པོར་འཆད་པ་ཡིན། ད་སོ་མ་འབབ་ཚིགས་སུ་སླེབས་ཟིན་ཏེ།
ངེས་པར་འབབ་དགོས་པ་མིན་ན། སྐབས་འདིར་ཁོས་མི་དེ་ཚོ་ཚང་མ་གཅིག་ཀྱང་མ་ལྷག་
པར་ཟོས་མ་ཚར་བའི་བར་དུ་མི་གཏོང་བ་རེད། མི་དེ་དག་གི་རུས་མིང་ཁོས་བློ་རུ་ངེས་
221འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཡོད། ཐེངས་རེར་ཁོ་རང་མ་གཏོགས་མི་གཞན་པ་ཡོད་ཚད་ཟོས་ཚར་བའི་རྗེས་སུ། ཁོས་
ནམ་རྒྱུན་འདི་ལྟར་སྨྲ་བ་ཡིན་ཏེ། ‘རྗེས་སུ། ཞོགས་ཟས་སྤྱོད་ཆེད་རྒྱུན་ལྡན་གྱི་འདེམས་
བསྐོ་བགྱི་བའི་དུས་ལ་སླེབས་སོང་། ངོ་རྒོལ་བྱེད་མཁན་མེད། ང་རང་འདེམ་ཐོན་འབྱུང་
ངེས་ཡིན། དེའི་རྗེས། བསམ་འཆར་མི་མཐུན་པ་འདོན་མཁན་མེད། འོན་ཀྱང་ངས་གཡོལ་
ཐབས་བྱས་པ་ཡིན། དེ་ལྟར། ང་འདི་རུ་ཐོན་པ་ཡིན།
""
ང་ལ་སྨྲ་བསམ་བརྗོད་འདས་ལས་འགོངས་པའི་དགའ་སྤྲོ་ཞིག་སྐྱེས། རྒྱུ་མཚན་ནི་དེ་
སྔ་ངས་ཐོས་པ་ཐམས་ཅད་ནི་ཁྲག་འཐུང་གི་མི་ཤ་ཟ་བའི་བྱུང་རིམ་དངོས་མ་ཞིག་མ་ཡིན་
པར་སྨྱོན་པ་ཞིག་གི་མི་དྲན་དགུ་དྲན་ཡིན་པ་མ་གཏོགས། བརྗོད་དོན་ལ་སྐྱོན་མི་ཐེབས་
པའི་ཉོག་བཤད་ཙམ་ཡིན་པ་ཤེས་པས་སོ། །
1867ལོར།དབྱིན་སྒོར་ཁྲི་བརྒྱ་ཤོག་མ།
ཁུལ་དཔོན་བདམས་ཐོན་བྱེད་པ།
ཟླ་འགའི་སྔོན་དུ། རང་བཙན་ཏང་གིས་ང་རང་ཉིག་ཡོ་ཁུལ་གྱི་ཁུལ་དཔོན་འདེམ་
སྒུག་པའི་འོས་མིར་མིང་བཏོན་ནས། སྐུ་ཞབས་ཡུའེ་ཧན·ཏེན·ཧྲི་སྨི་སི་དང་པུའུ་ལན་
ཁོ•ཏེན·པུའུ་ལན་ཁོ་རྣམ་གཉིས་དང་ལྷན་དུ་བདམས་ཐོན་ཡོང་བའི་འགྲན་བསྡུར་དུ་ཞུགས་
པའི་གྲ་སྒྲིག་བྱས། གང་ལྟར་ཡང་། ངས་བསམ་པར་སྐུ་ཞབས་འདི་གཉིས་དང་བསྡུར་ན།
ང་
ལ་བཟང་ཆ་མངོན་གསལ་ཞིག་ཡོད་པ་དེ་ནི་ངའི་མཚན་སྙན་གྲགས་བཟང་བ་དེ་ཡིན། འདི་
དག་ང་ཚོས་ཚགས་པར་སྟེང་ནས་མཐོང་སླ་བ་ཡིན། ཁོ་གཉིས་ཀྱིས་ཀྱང་དུས་ཡུན་རིང་མོ་
ཞིག་ལ་མཚན་སྙན་གྲགས་རྒྱུན་འཁྱོངས་བྱས་པ་དེས་ཅི་ཞིག་མཚོན་བཞིན་ཡོད་པ་ཤེས་
གསལ་ཡོད། འོན་ཀྱང་ཁོ་གཉིས་ཀྱི་དུས་རབས་དེ་སྔར་ནས་འདས་སོང་ཕྱིར་ཡོང་མེད་པ་
ཞིག་ཡིན། དོན་དངོས་སུ་ཧ་ཅང་མངོན་གསལ་ཡིན་ཏེ། ཉེ་བའི་ལོ་འགའི་རིང་། ཁོ་ཚོ་ནི་
ངོ་ཚའི་ཉེས་སྤྱོད་སྣ་ཚོགས་ལ་རྒྱུན་གོམས་སུ་སོང་ཡོད་པ་ཞིག་ཡིན། འོན་ཀྱང་། ངས་རང་
ཉིད་ཀྱི་བཟང་ཆར་བསྟོད་བསྔགས་བྱས་ཏེ། ལྐོག་ཏུ་དགའ་ནས་ཁ་མི་སིམ་པའི་དུས། ངའི་
སྤྲོ་དགའི་སེམས་ཁམས་ཟབ་ས་དེར་མི་ལ་བདེ་སྣང་མི་སྟེར་བའི་ས་འོག་ཆུ་རྒྱུན་རྙོག་པོ་ཞིག་
གིས “དཀྲུགས་བྱུང” བ་ཡིན། དེ་ནི། ངས་རྣ་བར་མི་ལ་ལས་ངའི་མིང་དང་མི་སྣ་བཟང་ཤོས་
དེ་གཉིས་མཚུངས་པར་སྨྲས་ནས། མཉམ་གཅིག་བསྲེས་འདུག་པ་ཐོས་བྱུང་བ་དེ་ཡིན། ང་
རང་བསྡད་ཀྱིན་བསྡད་ཀྱིན་སེམས་མི་སྐྱིད་པར་གྱུར། མཐར་ངས་ཨ་ཕྱི་ལ་ཡི་གེ་ཞིག་བྲིས་
223འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཏེ་དོན་འདི་གླེང་བ་ཡིན། ང་ལ་མགྱོགས་མྱུར་ངང་ཡིག་ལན་དུས་ལྟར་འབྱོར་བྱུང་། མོས་ཡི་
གེའི་ནང་བཤད་རྒྱུར།
ཁྱོད་ཀྱིས་ཚེ་གང་བོར་མི་ཁ་སྐྱེངས་དགོས་པའི་དོན་གཅིག་ཀྱང་གཏན་ནས་བསྒྲུབས་
མ་མྱོང་བ་ཡིན—གཅིག་ཀྱང་བསྒྲུབས་མ་མྱོང་། ད་ལྟ་ཁྱོད་སོང་ནས་ཚགས་པར་ལ་ལྟོས་
དེ་ཚོར་ཅིག་ལྟོས། དེ་ནས་སྐུ་ཞབས་ཧྲི་སྨི་སི་དང་པུའུ་ལན་ཁོ་གཉིས་ནི་མི་ཅི་
དང
འདྲ་ཞིག་ཡིན་པར་རྒྱུས་ལོན་བྱས་རྗེས་ཡང་བསྐྱར་བསམ་བློ་འདི་ལྟར་གཏོང་དགོས་ཏེ། ཁྱོད་
ཀྱིས་རང་གི་ཐོབ་ཐང་ཁོ་གཉིས་ཀྱི་ཆུ་ཚད་དུ་མར་ཕབ་ནས། ཁོ་ཚོ་དང་མཉམ་དུ་སོང་ནས་
འདེམ་ཤོག་བརྩོན་ལེན་བྱ་རྒྱུར་འཐད་པ་ཡིན་ནམ་མིན།
འདི་ཏག་ཏག་ངའི་བསམ་ཕྱོགས་ཡིན་ཡ། ཉིན་དེའི་མཚན་གང་བོར་ང་རང་གཉིད་མ་
ཁུག འོན་ཀྱང་གང་ལྟར་ཡང་ང་རང་དཔའ་ཞུམ་མི་རུང་། ངས་སྔར་ནས་འོས་འགན་ཡོངས་
སུ་ཁུར་ཟིན་ཚེ། ངེས་པར་མཐའ་འཁྱོལ་བར་བསྒྲུབ་དགོས། ཞོགས་ཇའི་སྐབས་ངས་བློ་
གཏད་རེ་བཅོལ་གང་ཡང་མེད་པར་ཚགས་པར་ལ་ལྟ་བཞིན་པའི་དུས། མིག་འོད་དེ་གློ་བུར་
གཤམ་གྱི་གནས་འཕྲིན་ཚན་པ་འདིའི་སྟེང་དུ་ཤོར་སོང་། དངོས་གནས་བཤད་ན། ང་ལ་ནམ་
ཡང་དེ་འདྲའི་དངངས་སྐྲག་སྐྱེས་ནས་ཅི་བྱེད་འདི་བྱེད་མེད་པ་ཞིག་བྱུང་མ་མྱོང་བ་ཡིན།
དཔང་རྟགས་རྫུན་མ་བཟོས་པའི་བྱས་ཉེས།—ད་ལྟ་སྐུ་ཞབས་མ་ཁོ•ཐུའུ་ཝུན་
ནི་མང་ཚོགས་ཁྲོད་ཞུགས་ནས་ཁུལ་དཔོན་གྱི་འདེམ་སྒུག་པ་འདྲ་བོ་ཡིན། ཁོས་ཁོ་རང་གི་
སྒྲོབ་ཉམས་དེ་མར་བཞག་ནས་འགྲེལ་བཤད་ཅིག་བྱ་ཆོག་གམ་མི་ཆོག ཁོས་གཅིག་བརྒྱད་རེ་
གསུམ་ལོར་ཅའོ་ཀྲི་ཀྲི་ན་བ་རྒྱ་ཝ་ཁེ་ནས། བདེན་དཔང་མི་སུམ་ཅུ་སོ་བཞི་བརྒྱུད་དེ་ཇི་ལྟར་
དཔྱད་གཅོད་བྱས་པ་དེས། ཁོས་བདེན་དཔང་རྫུན་མ་བཟོས་པར་བདེན་དཔང་བྱེད་ཐུབ། ཁོས་
ཐེངས་དེར་བདེན་དཔང་རྫུན་མ་བཟོས་པའི་དམིགས་ཡུལ་ནི། ས་དེའི་ཡུགས་ས་མ་དབུལ་བོ་
ཞིག་དང་མོའི་ཆགས་ས་རྟེན་ས་མེད་པའི་བུ་ཕྲུག་གི་ལག་ནས་ས་གཤིས་ཞན་པའི་ངང་ལག་
224དབྱིན་སྒོར་ཁྲི་བརྒྱ་ཤོག་མ།
འདེབས་འཛུགས་ས་ཞིང་ཞིག་ཧམ་ཟ་བྱས་པའི་ཆེད་དུ་ཡིན། ས་དེ་ནི་ཁོ་ཚོས་ཁྱིམ་མི་འདས་
རྗེས། མྱ་ངན་ཚད་མེད་ཁྲོད་འཚོ་རྟེན་ཆོག་པའི་གཏན་འཇགས་རྒྱུ་ནོར་ཡང་ཡིན། ཁོ་རང་མི་
སྒེར་ཡིན་ནའང་ཆོག ཡང་ན་ཁོ་ལ་འདེམ་ཤོག་འཕེན་མཁན་གྱི་རྒྱ་ཆེའི་མང་ཚོགས་ཡིན་
ནའང་ཆོག སྐུ་ཞབས་ཐུའུ་ཝུན་ལ་དོན་དངོས་ཚང་མ་གསལ་བཤད་བྱེད་པའི་འགན་ཁུར་ཡོད།
ཁོས་གསལ་བཤད་བྱ་སྲིད་དམ།
སྐབས་དུས་དེར་ང་རང་ཨེན་ཙམ་གྱིས་སྐྲག་ནས་བརྒྱལ་བར་གྱུར་སོང་། དངོས་གནས་
འདི་འདྲའི་མི་སེམས་སུ་གདུག་ཅིང་རྩུབ་ལ། ཁྲེལ་མེད་རྩེར་སོན་ཡིན་པའི་སྐྱོན་འདོན་ཞུ་
གཏུག་ཀྱང་ཡོད་པ་ཡིན། ངས་གཏན་ནས་ཅའོ་ཀྲི་ཀྲི་ན་ཞེས་པ་ཞིག་མཐོང་མ་མྱོང་། ངས་
གཏན་ནས་བ་རྒྱ་ཝ་ཁེ་ཞེས་པ་ཞིག་ཐོས་མ་མྱོང་། ངས “ངང་ལག་འདེབས་འཛུགས་ས་
ཞིང” དང་རི་དྭགས་རུམ་ཁུག་ཅན་ལ་ཁྱད་པར་ཅི་ཡོད་པ་མི་ཤེས། ངའི་རྣམ་རིག་མི་གསལ་
ལ། ང་ལ་བྱ་ཐབས་བྲལ་བར་གྱུར། ངས་རྩ་བ་ནས་ལས་ཀ་ཅི་ཡང་མ་སྒྲུབ་པར་ཉིན་མོ་དེ་ཕར་
ལ་འགྲོ་རུ་བཅུག་སོང་། ཉིན་གཉིས་པར། ཚགས་པར་གཅིག་འདྲའི་སྟེང་གཤམ་གྱི་ཚན་པ་
ཞིག་བཀོད་འདུག—འདི་ལས་གཞན་ཅི་ཡང་མེད།
རྩེད་མོ་རྩེ་རིན་ཡོད་པ——ཚང་མས་མཉམ་འཇོག་བྱ་སྲིད་དེ། སྐུ་ཞབས་ཐུའུ་ཝུན་གྱིས་
ཅའོ་ཀྲི་ཀྲི་ན་ལ་བདེན་དཔང་རྫུན་མ་བཟོས་པའི་དོན་དེར་ཅང་མི་སྨྲ་བར་རྩེད་མོ་རྩེ་རིན་ཡོད་པ་
ཞིག་ཡིན།
(ཟུར་མཆན——དེང་ཕྱིན་ཆད་ཀྱི་བདམས་ཐོན་ཡོང་བའི་འགྲན་བསྡུར་ཁྲོད། ཚགས་
པར་སྟེང་ང་རང་གླེང་ཐེངས་རེར། མིང་གཞན་ནས་མི་འབོད་པར་ནམ་རྒྱུན་ངའི་མིང་ལ “མིང་
ངན་ཡོངས་གྲགས་ཀྱི་བདེན་དཔང་རྫུན་བཟོ་མཁན་ཐུའུ་ཝུན” ཞེས་འབོད་པ་ཡིན)
དེར་མཐུད་ནས《གསར་འགྱུར་ཚགས་པར》དུའང་གཤམ་གྱི་ཚན་པ་འདི་བཀོད་འདུག
ཕྱིར་བཀའ་འདྲི་གནང་བ——ཁུལ་དཔོན་གསར་བའི་འདེམ་སྒུག་པས་མགོ་འཕང་
225འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མར་སྨད་ནས་གྲོང་ཁྱེར་གྱི་མི(ཁོ་ཚོས་ད་ལྟ་ཁོ་རང་བདམས་ཐོན་འགྲན་བསྡུར་དུ་ཞུགས་ཆོག་
པར་བྱས) འགའ་ལ་ཁོ་རང་མེང་ཏ་ན་རུ་སྡོད་སྐབས་ཀྱི་དོན་ཕྲན་དེར་འགྲེལ་བཤད་རྒྱག་ཆོག་
གམ་མི་ཆོག ཁོ་དང་ལྷན་དུ་ཁང་བ་གཅིག་གི་ནང་སྡོད་པའི་གྲོགས་པོས་དུས་ངེས་མེད་དུ་རིན་
ཐང་ཅན་གྱི་དངོས་པོ་ཆུང་ངུ་རེ་བོར་འགྲོ་ལ། མཐའ་མཇུག་དངོས་པོ་དེ་དག་སྔར་ལྟར་ཚང་མ་སྐུ་
ཞབས་ཐུའུ་ཝུན་གྱི་ལུས་སྟེང་ངམ་ཁོའི “འབོག་སྒྲིལ་སྒམ” (དེ་ནི་ཁོའི་ལུས་སྟེང་དུ་ཁྱེར་བའི་
དངོས་པོ་ཉར་སྤྱད་ཀྱི་ཚགས་པར་ཟེར་བ་ཡིན)ནང་ནས་རྙེད་པ་ཡིན། དེའི་ཕྱིར་ཁོ་ཚོས་སྔོན་དུ་
ཁོ་ལ་སེམས་བཟང་བཅངས་ནས་ཁ་ཏ་སློབ་གསོ་ཞིག་བྱ་དགོས་པར་སྙམ་ནས་ཁོ་ལ་རྡོ་སྣུམ་སྙིགས་
མ་བྱུགས་ཤིང་། བྱ་སྒྲོ་སྦྱར་ནས་དབྱུག་པ་ཞིག་གིས་ཁོ་རང་ཡར་བཀྱགས་ནས་ཁྱེར་སོང་།[1] དེའི་
རྗེས་ཁོ་ལ་སྔར་གྱི་ཁང་བ་ཆུང་ཆུང་དེའི་ནང་གི་ནམ་ཡང་སྟོང་བར་གཏོང་དུ་བཅུག དོན་འདི་
ལ་ཁོས་འགྲེལ་བཤད་ཅིག་བྱས་ན་ཆོག་གམ།
དཀྲོག་གཏམ་བཟོས་ནས་སྐུར་བ་འདེབས་པ་ཞིག་ཡོད་ན་འདི་ལས་ལྷག་པའི་ཁོག་
རྩིས་འཇིགས་རུང་ཞིག་ཡིན་སྲིད་དམ། ང་རང་སྐྱེས་པ་ནས་བཟུང་མེང་ཏ་ན་ལ་སོང་མ་
མྱོང་བ་ཡིན།
(དེ་ནས་བཟུང་། ཚགས་པར་འདིས་ང་རང་གླེང་ཐེངས་རེར། ནམ་ཡང་རྒྱུན་གོམས་ལྟར་
ངའི་མིང་ལ “མེང་ཏ་ན་ཡི་རྐུན་མ་ཐུའུ་ཝུན” ཞེས་འབོད)
རྫུན་གཏམ་གསལ་རྗེན་དུ་བཏོན་པ——ཟུར་རྩེ་ལྔ་ལྡན་ས་ཁུལ་གྱི་སྐུ་ཞབས་མའེ་
ཁོར•ཨོ་ཧྥུའུ་ལན་ཀེ་དབྱིན་དང་། སྐུ་ཞབས་སི་ན་པུའུ•ལ་ཧྥེ་ཨེར་ཏི། ཚེ་ཐི་སྲང་ལམ་གྱི་སྐུ་
ཞབས་ཁ་ཏི•མ་ལི་ཀན་སོགས་ཀྱིས་དམ་བཅའ་བཞག་པའི་ཞུ་འབུལ་གཞིར་བཟུང་ནས་ད་
[1] མི་ཉེས་ཅན་དུ་ངོས་བཟུང་བ་དེའི་ལུས་སྟེང་དུ་རྡོ་སྣུམ་སྙིགས་མ་བྱུགས་ཤིང་བྱ་སྒྲོ་སྦྱར་ཏེ། ཉེས་
ཆད་དམ་བརྙས་བཅོས་གཏོང་བ་དང་། མི་དེ་དབྱུག་ཤིང་སྟེང་བསྐྱོན་ནས་ཡར་འདེགས་བཞིན་སྲང་
ཉུལ་ཁྲོམ་སྟོན་བྱས་རྗེས་ཕྱིར་འཕུད་གཏོང་བ་སྟེ། དེ་ནི་བརྙས་བཅོས་རང་བཞིན་གྱི་ཁྲིམས་ཆད་ཅིག་
ཀྱང་ཡིན།
226དབྱིན་སྒོར་ཁྲི་བརྒྱ་ཤོག་མ།
ལྟ་སྔར་ནས་ར་སྤྲོད་བྱུང་ཡོད་པ་ནི། སྐུ་ཞབས་མ་ཁོ•ཐུའུ་ཝུན་གྱིས་ཁོ་རང་གི་ཐ་ཤལ་ངོ་ཚའི་
གནས་འཕྲིན་དེའི་ནང་དུ། ང་ཚོའི་མཆོག་གྱུར་གྱི་མགོ་ཁྲིད་པ་པུའུ་ལན་ཁོ•ཏེན•པུའུ་ལན་ཁོ་
ཡི་གཤེགས་ཟིན་པའི་མེས་པོ་ནི་ལམ་བཀག་འཕྲོག་བཅོམ་བྱས་རྐྱེན་འགེགས་གསོད་ཉེས་ཆད་
བཅད་པ་ཡིན་ཞེས་སྨྲ། འདི་ནི་དོན་དངོས་གཞི་རྩ་མེད་པ་ཞིག་དང་། གདུག་རྩུབ་སྐུར་འདེབས་
ཀྱི་རྫུན་གཏམ་ཤ་སྟག་ཅིག་ཡིན། དྲང་བདེན་གྱི་མིས་ཁོས་འདི་འདྲའི་བྱེད་ཐབས་ཐ
ས་ཐ་ཤལ་ཞིག་
སྤྱད་ནས་དུར་ཚང་ནང་གི་གཤིན་པོར་དཔུང་འཇུག་བྱེད་པ་དང་། ཁོ་ཚོའི་ཁྱིམ་རྒྱུད་ཀྱི་མཆོག་
གྱུར་མཚན་སྙན་ལ་སྦགས་བཙོག་བཟོས་པར་བརྟེན། རང་ཉིད་ཆབ་སྲིད་སྟེང་དུ་ཤུགས་ཆེ་བར་
འཛིན་པའི་རེ་ངན་འཆིང་བ་མཐོང་ཚེ། ཐམས་ཅད་ཀྱིས་སེམས་འཁྱག་སྲིད་པ་ཡིན། ང་ཚོས་
འདི་འདྲའི་ངོ་ཚ་འོས་པའི་རྫུན་གཏམ་གྱིས་འདས་པོའི་ཉེས་མེད་ཚུལ་ལྡན་གྱི་ཉེ་མིར་སྡུག་
བསྔལ་སྟེར་ངེས་ཡིན་པར་དྲན་པའི་དུས། ཅུང་ཙམ་མིན་ན་ང་ཚོས་སེམས་ཀྱི་ངར་
་ངར་ཤུགས་འོག་
ཕོག་ཐུག་བཟོས་ཤིང་མཉེས་བཅོས་ཐེབས་པའི་སྤྱི་དམངས་ཚོས་མགྱོགས་མྱུར་སྒོས་གདུག་རྩུབ་
གནོད་སེམས་ཅན་འདི་ལ་ཁྲིམས་ལུགས་ཀྱིས་བཀག་རྒྱ་མི་ཐེབས་པའི་འཁོན་ལན་སློག་པའི་བྱ་
འགུལ་བསླངས་སོང་བ་ཡིན། འོན་ཀྱང་། མིན། ང་ཚོས་ད་དུང་ཁོ་རང་སོང་ནས་ལས་རྒྱུ་འབྲས་
ཀྱི་སུན་འབྱིན་གཏོང་བའི་སྡུག་བསྔལ་མྱོང་དུ་འཇུག་ཆོག(དེ་ལྟར་ཡིན་ནའང་། གལ་ཏེ་སྤྱི་
དམངས་རྣམས་དྲང་བདེན་གྱི་ཁོང་ཁྲོ་སྐྱེས་ཏེ། མིང་མེད་ཁོང་ཁྲོའི་མེ་ལྕེ་དྲག་ཏུ་འབར་བའི་ཁྲོད་
དཀྲོག་གཏམ་བཟོས་ནས་སྐུར་བ་འདེབས་མཁན་གྱི་མིའི་ལུས་ལ་གནོད་འཚེ་བཏང་ཚེ། དེས་
ན། དོན་འདིའི་སྟེང་ནོར་འཁྲུལ་བཟོ་མཁན་གྱི་མི་ལ་འདྲི་གཅོད་ལས་རོགས་ཚོགས་པ་གང་ཡིན་
ཡང་ཁོ་ཚོར་ཉེས་ཆད་གཅོད་མི་ནུས་པ་མངོན་གསལ་ཡིན། ཁོ་ཚོར་ཁྲིམས་ཆད་གཅོད་ནུས་པའི་
ཁྲིམས་ས་གཅིག་ཀྱང་ཡོད་པ་མ་རེད)
མཐའ་མཇུག་གི་སྐད་ཆ་ཚིག་འདིས་ཐབས་མཁས་པོའི་ངང་དེའི་ཕན་ནུས་འདོན་
སྤེལ་བྱས་ཡོད་དེ། དེས་ང་རང་ལ་གཙེས་ནས་ཉིན་དེའི་མཚན་མོར་གཉིད་མ་ཁུག་པར་
227འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མལ་ཁྲི་ལས་ལངས་ཏེ། ལྟག་སྒོ་ལས་ཕྱིར་བྲོས་ཤིང་། དེ་དང་མཉམ་དུ “ཕོག་ཐུག་བཟོས་
ཤིང་བརྙས་བཅོས་ཐེབས་པའི་སྤྱི་དམངས” དེ་དག་སྒོ་མདུན་དུ་འཚང་འོངས་ནས་ཁོ་ཚོ་
ལ་དྲང་བདེན་གྱི་ཁོང་ཁྲོ་མེ་ལྟར་འབར་ཞིང་། ལམ་བར་དུ་ཁྱིམ་ཆས་དང་སྒེའུ་ཁུང་གཏོར་
བཤིག་བཏང་ནས་འགྲོ་ཁར་ཁོ་ཚོས་ཁྱེར་ནུས་པའི་དངོས་པོ་ལག་པས་ཞོར་འཁྱེར་བྱས་པ་
ཡིན། འོན་ཀྱང་། ངས་ལག་པ《གསུང་རབ》ཀྱི་ཡང་སྟེང་དུ་བཞག་ནས་དམ་བཅའ་བཞག་
ཆོག་སྟེ། ཐ་ན་ངས་གཏན་ནས་མི་གཞན་གྱིས་ང་ལ་ཁོ་རང་གླེང་བ་ཐོས་མ་མྱོང་བའམ།
ཡང་ན་ངས་མི་གཞན་ལ་ཁོ་རང་གླེང་མ་མྱོང་བ་ཡིན།
(ངས་འདི་ནས་ཞོར་དུ་གླེང་བར་བྱ་བ་ནི་གོང་གསལ་ནས་བཤད་ཟིན་པའི་ཚགས་
དེབ་དེས། གཞུག་ནས་ང་གླེང་ཐེངས་རེར། ངའི་མིང་ལ་ནམ་ཡང “དུར་རྐོ་རོ་རྐུན་གྱི་
ཉེས་ཅན་ཐུའུ་ཝུན" ཞེས་འབོད་པ་ཡིན)
གཤམ་གསལ་ནི་ངས་མཉམ་འཇོག་བྱས་པའི་ཚགས་པར་སྟེང་སྤེལ་བའི་རྩོམ་ཡིག་
གཞན་ཞིག་ཡིན་ཏེ།
དགའ་བོ་སྐྱིད་པོ་ཡོང་བར་བྱེད་པའི་འདེམ་སྒུག་པ——སྔར་ནས་བཀོད་སྒྲིག་བྱས་
ནས་ཚགས་སུ་ཆུད་པ་ལྟར། མདང་དགོང་སྐུ་ཞབས་མ་ཁོ•ཐུའུ་ཝུན་གྱིས་རང་བཙན་ཏང་གི་
མང་ཚོགས་ཚོགས་ཆེན་སྟེང་མི་གཞན་ལ་དམའ་འབེབས་བྱེད་པའི་གཏམ་བཤད་ཅིག་སྤེལ་
བ་ཡིན། འོན་ཀྱང་ཁོ་དུས་ཚོད་ལྟར་ཚོགས་ཁང་ལས་ཕྱིར་མ་ཐོན། ཁོའི་སྨན་པས་གློག་འཕྲིན་
བཏང་ཡོང་སྟེ། མཐུར་མདའ་ལས་ཤོར་བའི་རྟ་ཞིག་གིས་ཁོ་རང་ལ་ཐུག་བརྒྱབ་ནས་འགྱེལ་བར་
བྱས་ཏེ། ཁོའི་རྐང་བའི་རུས་པ་གཉིས་ཀྱི་སར་ཆག་སྐྱོན་ཤོར་ཡོད་པ —རྨས་ཕོག་མཁན་
སྡུག་བསྔལ་གྱིས་མལ་ཁྲིའི་སྟེང་ཉལ་འདུག་པ་སོགས་དེ་འདྲ་དང་གན་འདྲ་ལ་སོགས་ཀྱི་སྐད་
ཆ་ཉག་ཉོག་མང་པོ་ཞིག་ལབ་བྱུང་། རང་བཙན་ཏང་གི་ཏང་མིས་ནུས་ཤུགས་ཡོད་ཚད་ཀྱིས་མི་
རྣམས་ཁ་གཡོར་སའི་ཚིག་འདི་ལ་རློམ་དུ་འཇུག་པ་དང་། ཁོ་ཚོས་མིང་བཏོན་འདེམ་སྒུག་པ་སྟེ་
228དབྱིན་སྒོར་ཁྲི་བརྒྱ་ཤོག་མ།
རང་མོས་ངན་རུལ་དུ་གྱུར་པའི་ལྟས་ངན་དེ་ཚོགས་ཞུགས་མ་གནང་བའི་དོན་དངོས་རྒྱུ་རྐྱེན་མི་
ཤེས་ཁུལ་བྱས་པ་རེད། མདང་དགོང་མི་ཞིག་གིས་མཐོང་བར་མི་ཆེ་གེ་མོ་ཞིག་ར་བཟི་བར་གྱུར་
ནས། གོམ་པ་འཁྱ་འཁྱོར་གྱིས་སྐུ་ཞབས་མ་ཁོ•ཐུའུ་ཝུན་སྡོད་སའི་མགྲོན་ཁང་དེར་འཛུལ་སོང་།
རང་བཙན་ཏང་གི་ཏང་མི་ལ་དོན་འདིའི་ཐད་ཁག་དཀྲི་མི་རུང་བའི་རང་འགན་ཡོད་པ་ཡིན།
ཁོ་ཚོས་ངེས་པར་དུ་ཆང་འཐུང་འདི་ནི་སྐུ་ཞབས་མ་ཁོ•ཐུའུ་ཝུན་ཁོ་རང་མིན་པར་བདེན་
དཔང་བྱ་དགོས། ད་ནི་ང་ཚོས་ཁོ་རང་འཛིན་བཟུང་ཐེབས་པ་ཡིན། འདི་ནི་ཕྱིར་ལྡོག་མེད་
པའི་དོན་ཞིག་ཡིན། མང་ཚོགས་ཀྱིས་འབྲུག་སྒྲ་ལྡིར་བ་ལྟ་བུའི་སྐད་ཀྱིས་འདྲི་རྒྱུར “མཐར་
གཏུགས་ན་ལྟས་ངན་སུ་ཡིན་ནམ།”
དུས་སྐབས་ཤིག་ཏུ་མི་ལ་ཡིད་ཆེས་པར་དཀའ། རྦད་དེ་མི་ལ་ཡིད་ཆེས་པར་དཀའ་བ་
ཡིན། དེ་འདྲའི་དོན་དངོས་ཤིག་ཡོད་ན། ངའི་མིང་ཡིག་དེ་མི་ལེགས་པའི་དོགས་གཞི་འདི་
དག་དང་ལྷན་དུ་བཙན་གྱིས་སྦྱར་འདུག ངས་ལོ་ཧྲིལ་བོ་གསུམ་ལ་གྲོ་མྱུག་ཆང་དང་། ཝུ་
ཆང་། རྒུན་འབྲུམ་ཆང་སོགས་ཨ་རག་གི་རིགས་གང་རུང་ཁ་ལ་རེག་མ་མྱོང་བ་ཡིན།
(ངས་སྨྲ་བར་བྱ། ངས་ཚགས་པར་དེའི་པར་ཐེངས་གཞུག་མའི་ནང་ཐོག་མཐའ་བར་
གསུམ་དུ་ང་ལ “འདར་ཤུམ་རང་བཞིན་གྱི་ཆང་སྐྱོནལྡན་པའི་སྐུ་ཞབས་ཐུའུ་ཝུན” ཞེས་
འབོད་སྐབས།———ཚགས་པར་དེས་ཕྱིན་ཆད་ནས་འགྱུར་ལྡོག་གང་ཡང་མེད་པར་ང་ལ་
འདི་ལྟར་འབོད་ངེས་པ་དེ། ངས་གསལ་བོར་ཤེས་ཡོད—འོན་ཀྱང་ང་ལ་ལས་རྒྱུ་འབྲས་
ཀྱི་སུན་འབྱིན་ཐེབས་མེད་པ་དེས་གསལ་བཤད་ཅིག་བྱེད་ནུས་པ་ནི། དུས་སྐབས་དེར་ང་ལ་
ཕན་ནུས་ཅི་འདྲའི་ཆེན་པོ་ཞིག་ཐོབ་པ་དེ་ཡིན)
[1] འདར་སིལ་རང་བཞིན་གྱི་ཆང་སྐྱོན་ཏེ། དེ་ལ་འདར་བའི་རང་བཞིན་གྱི་སེམས་འཁྲུག་པའང་
ཟེར། དེས་དགའ་བས་མྱོས་པའི་ནད་ཅན་གྱི་རྣམ་པ་ཞིག་མཚོན་ཡོད། རྒྱ་རྐྱེན་གཙོ་བོ་ནི་ཨ་རག་
བཙན་པོ་འཐུང་རྐྱེན་ར་བཟི་བར་གྱུར་ཏེ། ནད་འཕར་སྐབས་ལུས་ཡོངས་ནས་རྔུལ་ཆུ་བཞུར་ཞིང་
སྐྲག་འཇིགས་བྱུང་སྟེ་ཉོག་གཏམ་བཤད་པ་ཡིན།
229འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྐབས་འདིར་མིང་ཡིག་མེད་པའི་ཡི་གེ་ནི་ང་ལ་འབྱོར་བའི་སྦྲགས་རྫས་ཀྱི་ཆ་ཤས་གལ་
ཆེན་ཞིག་ཡིན། བྱེད་སྟངས་འདི་འདྲའི་ཡི་གེ་ནི་རྒྱུན་དུ་མཐོང་བས་ཡ་མཚན་མི་སྐྱེ་བ་རེད་དེ།
ཟས་སློང་སྐབས་ཁྱོད་ཀྱིས་གཟིམ་ཤག་སྒོ་མདུན་ནས་རྡོག་ཐོས་བརྒྱབ་སྟེ་གཡུག་པའི་
བགྲེས་མོ་དེ་ད་ལྟ་ཅི་འདྲ་རེད་དམ།
པའོ་ཨེར•ཕུའུ་ལི་ནས།
ད་དུང་ཡང་ཡི་གེ་འདི་འདྲ་ཞིག་ཡོད་དེ།
ཁྱོད་ཀྱིས་བསྒྲུབས་པའི་བྱ་བ་དེ་དག ལ་ལ་ཞིག་སུས་ཀྱང་མི་ཤེས་ནའང་། ངས་ཤེས་
པ་ཡིན། རབ་ཡིན་ན་ཁྱོད་ཀྱིས་ཤོག་སྒོར་འགའ་ཕུལ་ནས། གཤམ་དུ་མིང་བཏོན་པའི་སྐུ་
ཞབས་ལ་སྟེར་དགོས། དེ་མིན་ཁྱོད་ཀྱིས་ཚགས་པར་སྟེང་ཁོའི་བཀའ་ལན་ལེན་པར་བྱ་དགོས།
ཧན་ཏི•ཨན་ཏི་ནས།
འདི་ནི་འབྱོར་ཡིག་གི་ནང་དོན་གནས་ཡུལ་ཡིན། གལ་ཏེ་ཀློག་པ་པོ་ཉན་པར་སྤྲོ་
ཚེ། ངས་བསྟུད་མར་རེ་རེ་བཞིན་དཔེར་དྲངས་ནས་ཚང་མས་ཉན་ཏེ་སུན་རག་བར་དཔེ་
བརྗོད་དྲངས་ཆོག
ཅང་མ་འགྱངས་པར། སྤྱི་མཐུན་ཏང་གི་ཚགས་པར་གཙོ་བོས་ང་ལ “ཁྲིམས་གཅོད”
བྱས་ནས་ལྐོག་རྔན་སྤྲད་པའི་ཉེས་པ་རྒྱ་ཆེན་པོ་ཞིག་བཟོས་པ་དང་། དམངས་གཙོ་ཏང་གི་
དབང་གྲགས་ཚགས་པར་གྱིས་ཉེས་ཆད་ལྗིད་མོ་གཅོད་དགོས་པའི་རྒྱུ་ནོར་གཡོ་ཟའི་གྱོད་
གཞི་ཞིག་བཙན་གྱིས་ངའི་མགོ་ལ་བཞག་སོང་།
(དེ་ལྟར། ངས་ཡང་བསྐྱར་གཟི་བརྗིད་མཚན་མིང་གཉིས་བླངས་པ་ཡིན་ཏེ། དེ་ནི“སྐྱུག་
བྲོ་བའི་སྒེར་སྐྱོང་ཁྲིམས་འགལ་པ་ཐུའུ་ཝུན” དང “སྡང་འོས་པའི་ཁྲིམས་གཅོད་ལས་
རོགས་པར་ལྐོག་རྔན་སྤྲོད་མཁན་ཐུའུ་ཝུན” གཉིས་ཡིན)
སྐབས་འདིར་སྐྱོན་འཛུགས་པའི་སྒྲ་ཞིག་གྲག་བྱུང་སྟེ། འཚང་ཁ་ཤིག་ཤིག་གིས་ངའི་
230དབྱིན་སྒོར་ཁྲི་བརྒྱ་ཤོག་མ།
མགོ་ལ་བཙན་གྱིས་བཞག་པའི་འཇིགས་རུང་གི་སྐྱོན་འདོན་ཞུ་གཏུག་ཡོད་ཚད་ལ་བཀའ་
ལན་དགོས་པའི་རེ་བ་བཏོན་ནས་རང་རེའི་ཏང་གི་མགོ་ཁྲིད་དང་ཏང་གི་ཚགས་པར་གྱི་
རྩོམ་སྒྲིག་པ་ཚང་མས་བཤད་དོན། གལ་ཏེ་ང་འདི་ལྟར་ཡང་བསྐྱར་ཁ་མི་གྲག་པར་བསྡད་
ཚེ། ངའི་ཆབ་སྲིད་འཚོ་བར་གསོད་ཁྲིམས་གཅོད་ངེས་ཡིན། ཁོ་ཚོའི་འབོད་སྐུལ་སྔར་
ལས་ཁ་ཚ་དགོས་གཏུག་ཅིག་དང་འདྲ་བར་ཉིན་གཉིས་པའི་ཚགས་པར་ཞིག་ཏུ་ཚན་པ་
འདི་འདྲ་ཞིག་མཐོང་བྱུང་སྟེ།
ལྟས་ངན་འདི་ལ་ལྟོས་དང—རང་བཙན་ཏང་གི་འདེམ་སྒུག་པས་ད་དུང་ཁ་མི་
གྲག་པ་ཡིན། འདི་ནི་ཁོ་རང་གིས་དག་འབུད་བྱ་མི་ཕོད་པས་ཡིན། ཁོ་ལ་སྐྱོན་འདོན་ཞུ་
གཏུག་བྱས་པ་ཐམས་ཅད་སྔར་ནས་བདེན་དཔང་འཐུས་ཚང་བྱས་ཟིན་པ་མ་ཟད། ཁོ་རང་
ཉིད་ཀྱིས་ཡུན་རིང་ཁ་མི་གྲག་པར་ཁས་བླངས་པ་མཚོན་ཟིན། དེ་རིང་བར་ཁོ་ལ་ཉེས་ཁྲིམས་
བཅད་རྗེས་ནམ་ཡང་གྱོད་ལོག་རྒྱག་མི་ཆོག་པ་ཡིན། ཁྱོད་ཚོའི་འདེམ་སྒུག་པ་འདི་ལ་ལྟོས་
དང་། རང་བཙན་ཏང་གི་འགན་ཁུར་མི་སྣ་ལགས། མིང་ངན་ཕྱོགས་ཀུན་ཁྱབ་པའི་བདེན་
དཔང་རྫུན་བཟོ་མཁན་འདི་ལ་ལྟོས་དང་། མེང་ཏ་ན་ཡི་རྐུན་མ་འདི། དུར་རྐོ་རོ་རྐུན་ཉེས་
ཅན་འདི། སེམས་ཞིབ་མོས་ཁྱོད་ཚོའི་འདར་ཤུམ་རང་བཞིན་གྱི་ཆང་སྐྱོན་ཅན་འདིའི་རྣམ་
སྤྲུལ་ལ་འདང་ཞིག་རྒྱོབས། ཁྱོད་ཚོའི་སྐྱུག་བྲོ་བའི་སྒེར་སྐྱོང་ཁྲིམས་འགལ་འདི། ཁྱོད་ཚོའི་
སྡང་འོས་པའི་ཁྲིམས་གཅོད་ལས་རོགས་པར་ལྐོག་རྔན་སྤྲོད་མཁན་འདི། ཁོ་ལ་ཅེར་ནས་ལྟོས་
དང ——བསམ་བློ་གསལ་བོ་ཞིག་ཐོངས་ཤིག——དེ་ནས་ད་གཟོད་ཁྱོད་ཚོས་རང་ཉིད་ཀྱི་
དྲང་བདེན་འདེམ་ཤོག་དེ་ལྟས་ངན་འདི་འདྲ་ཞིག་ལ་འཕེན་རྒྱུ་ཡིན་མིན་ཤོད་དང་། ཁོས་འདི་
འདྲའི་སྐྱུག་ལོག་ཉེས་འགལ་བསྒྲུབས་རྐྱེན་འཇིགས་རུང་ལ་རྒྱ་ཆེ་བའི་མཚན་སྙན་མང་པོ་
ཐོབ་པ་ཡིན་ལ། དེས་མི་ཚད་ཁ་གྲགས་ནས་དེའི་ནང་གི་གཅིག་ཀྱང་མིན་པར་སྨྲ་མི་ཕོད་པ་ཡིན།
དཀའ་གནས་འདི་དང་ཁ་འབྲལ་བར་བྱ་ཐབས་སྤུ་ཙམ་ཡང་མ་རྙེད། དེ་ནས།
231འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ང་ནི་ངོ་ཚ་ཞིང་ཞེ་གནོང་ནས་གཞི་འཛིན་ས་སྤུ་ཙམ་ཡང་མེད་པའི་སྐྱོན་འདོན་ཞུ་
གཏུག་མང་པོ་ཞིག་དང་། ཐ་ཤལ་གདུག་རྩུབ་ཀྱི་གཏམ་འཆལ་ལ་ཕྱིར་ལན་ལྡོན་པའི་
གྲ་སྒྲིག་བྱེད་མགོ་བརྩམས་པ་ཡིན། འོན་ཀྱང་ང་ལ་རྩ་བ་ནས་བྱ་བ་འདི་སྒྲུབ་ལོང་མ་
བྱུང་བ་ཡིན། རྒྱུ་མཚན་ནི། ཉིན་གཉིས་པའི་ཞོགས་པར། ཚགས་པར་ཞིག་གིས་ཡང་
བསྐྱར་གདུག་རྩུབ་ཀྱིས་ཁེངས་བཞིན་འཇིགས་སྐུལ་གྱོད་དོན་གསར་བ་ཞིག་སྤེལ་
བྱུང་ལ། མ་ཡིན་ཡིན་མདོག་གིས་ང་ལ་སྐྱོན་འདོན་ཞུ་གཏུག་བྱས་ཏེ། སྨྱོ་ཁང་ཞིག་
གིས་ངའི་ཁྱིམ་ནས་རྒྱང་ལྟ་བྱེད་སའི་མཛེས་ལྗོངས་དེ་བཀག་ཡོད་པ་ཁོ་ནའི་རྐྱེན་གྱིས།
ངས་མེ་བཏང་ནས། དེའི་ནང་གི་ནད་པ་ཡོད་ཚད་དང་མཉམ་དུ་དེ་བསྲེགས་བྱུང་
ཞེས་སྨྲ་བར་བྱེད། དེས་ང་རང་འཇིགས་སྣང་གི་ནང་དུ་ཚུད་པར་བྱས། དེར་མཐུད་
ནས་རྒྱུ་ནོར་འཕྲོག་ཆེད་ངས་རང་གི་ཨ་ཁུ་ལ་དུག་སྨན་དྲངས་ནས་བསད་པ་ཡིན་
ཞེས་ང་ལ་སྐྱོན་འདོན་ཞུ་གཏུག་བྱས་ཤིང་། ཁ་ཚ་དགོས་གཏུག་གི་རེ་འདུན་ནི་ཁོའི་
དུར་ས་བརྐོས་ནས་བེམ་རོར་བརྟག་དཔྱད་གཏོང་དགོས་པ་དེ་ཡིན། དེ་ལྟར་ང་ནི་སྨྱོ་
ཧམ་གྱི་མཐའ་མཚམས་སུ་བཅར་ཟིན། དེ་ལས་གཞན། ངས་བྱིས་སྙོར་ཁང་གི་གཙོ་
འགན་བཞེས་སྐབས། ཁ་ཡི་སོ་འཐོར་ནས་མེད་པར་གྱུར་ལ། སྔར་ནས་བྱ་བའི་ནུས་པ་
ཉམས་པའི་ཤ་ཉེ་རྒན་པ་ཞིག་གླས་ནས་བཟའ་བཏུང་དོ་དམ་བྱེད་དུ་བཅུག་ཅེས་གྱོད་
གཏུག་བྱས། ངའི་བསམ་བློར་འགྱུར་ལྡོག་བྱུང་མགོ་བརྩམས
འགྱུར་འགུལ་བྱུང་
སོང་། ཆེས་མཇུག་མཐར། ཏང་ཁག་བར་གྱི་ཤ་འཁོན་གྱིས་ང་ལ་ངོ་ཚ་མེད་པའི་གནོད་
འཚེ་བཏང་བ་དེ་རང་བཞིན་གྱིས་མཐོ་རླབས་ཤིག་ཏུ་སླེབས་ཏེ། ད་སོ་མ་གོམ་པ་
གསར་དུ་སྤོ་བའི་བྱིས་པ་སྟེ། ཤ་མདོག་རྣམ་པ་སྣ་ཚོགས་ཡིན་ལ། གོན་པ་ཧྲལ་ཧྲུལ་དུ་
གྱུར་ཚད་མི་འདྲ་བ་འགའ་ཞིག སྦྱོང་བརྡར་བརྒྱུད་དེ། མི་མང་གི་འདུ་ཚོགས་ཤིག་
གི་སྟེང་མཉམ་དུ་འཚང་འོངས་བྱུང་ནས་ངའི་རྐང་བར་འཇུས་ཤིང་། ང་ལ་ཨ་ཕ་ཞེས་
232དབྱིན་སྒོར་ཁྲི་བརྒྱ་ཤོག་མ།
བོས་བྱུང་།
ངའི་དཔའ་ཞུམ་སོང་། ངས་ང་རང་གི་དར་ཆ་མར་བླངས་ནས་མགོ་སྒུར་བ་ཡིན། ང་
ལ་ཉིག་ཡོ་ཁུལ་གྱི་ཁུལ་དཔོན་གྱི་བདམས་ཐོན་ཡོང་བའི་འགྲན་བསྡུར་ལ་ཞུགས་པའི་
ཐོབ་ཐང་མེད་པར་གྱུར། དེ་ནས་ངས་འདེམ་སྒུག་པའི་ཐོབ་ཐང་ལེན་པའི་རེ་འདོད་ཡི་གེ་
ཡར་ལ་ཕུལ་ཏེ། འགྱོད་པ་རྟ་ཡིས་མི་ཐེག་པ་ཞིག་སྐྱེས་ནས་དེའི་ཡང་སྟེང་ལ་མིང་རྟགས་
བཀོད་པ་ཡིན། “ཁྱེད་ཀྱི་བློ་དཀར་བའི་གཡོག་པོ་ནི་བར་སྐབས་ཤིག་ཏུ་མི་ཚུལ་ལྡན་ཞིག
ཡིན་ལ། ད་ལྟ་འགྱུར་སོང་སྟེ།
L.P., M.T., B.S., D.T., F., C.དངLE. [(1) མ་ཁོ•ཐོ་ཝུན་ནས།
1870ལོར།
[1] དེ་དག་སོ་སོ་ནི། (མིང་ངན་ཡོངས་གྲགས་ཀྱི་བདེན་དཔང་རྫུན་བཟོ་ཉེས་ཅན)དང་། (ཡིན་ཏ་ན་
ཡི་རྐུན་མ) (དུར་སློག་རོ་རྐུན་ཉེས་ཅན) (འདར་སིལ་རང་བཞིན་གྱི་ཆང་སྐྱོན་ཅན) (སྐྱུག་བྲོ་བའི་
སྒེར་སྐྱོང་ཁྲིམས་འགལ་མཁན) (འདྲི་གཅོད་ལས་རོགས་པར་ལྐོག་རྔན་སྤྲོད་མཁན་ཚེ་ཟད)བཅས་
ཀྱི་ཡི་གེ་ཐོག་མ་རེ་རེ་ཡིན།
233འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མའེ་ཁོ་ཝེ་ལེན་སི་ཁྱོ་ཤུག་ཟུང་གིས་སྐྱི་གཤིས་ཨོལ་
ཚད་ལ་ཇི་ལྟར་ཁ་གཏད་འཇལ་ཚུལ།
(རྩོམ་ཡིག་འདིའི་རྩོམ་པ་པོ་ཐེངས་ཤིག་ལྗོངས་རྒྱུར་སྐྱོད་སྐབས་ཤིན་ཏུ་མཚར་ཉམས་ཆེ་
བའི་ཉིག་ཡོའི་སྐུ་ཞབས་མའེ་ཁོ་ཝེ་ལེན་སི[1]དང་སྟེས་དབང་གིས་འཕྲད་པ་ཡིན་ལ། གཤམ་
གསལ་གྱི་ནང་དོན་ཁག་ནི་ཁོ་དང་རྩོམ་པ་པོ་གཉིས་ཀྱི་ཁ་བརྡ་ཡིན)
ལྟོས་དང་ངས་ཡང་བརྗོད་བྱ་དང་གྱེས་ནས་བཤད་བཞིན་འདུག ཁྱེད་ལ་སྐྱི་གཤིས་
ཨོལ་ཚད@ཁོ་ན་གསལ་བཤད་བྱེད་པར་བྲེལ་ནས། འཇིགས་སུ་རུང་ལ་བཅོས་དཀའ་བའི་
ནད་དེ་གྲོང་ཁྱེར་ཡོངས་སུ་ཇི་ལྟར་མགྱོགས་མྱུར་གྱིས་ཡན་པར་གྱུར་ལ། ཨ་མ་ཡིན་ཚད་
ཐམས་ཅད་སྐྲག་ཐག་ཆོད་པར་བྱས། ད་ལྟ་ང་རང་སྔར་བཞིན་དེ་སྔའི་བརྗོད་བྱའི་སྟེང་ཕྱིར་
འགྲོ་བར་བྱ་སྟེ། སྐབས་དེར་ངས་མའེ་ཁོ་ཝེ་ལེན་སི་ལྕམ་མོར་ཕེ་ནེ་ལུའོ་ཕུའུ་ཆུང་བར་
སེམས་ཆུང་བྱ་དགོས་པར་ལབ་པ་ཡིན།
“སྙིང་ཉེ་ལགས། གལ་ཏེ་ང་ཁྱོད་རང་ཡིན་ཚེ། ངས་བྱིས་པ་འདི་ལ་ཐང་ཤིང་གི་ཡལ
[1] རྩོམ་པ་པོས་ཐེངས་དུ་མར “མོ་ཏེ་མའོ•མའེ་ཁོ་ཝེ་ལེན་སི” ཡི་མིང་འདི་བཀོལ་ནས་བཟའ་
ཟླ་མོར་སྐྲག་པའི་ཁྱོ་ག་ཞིག་ཞིབ་འབྲི་བྱས། ནང་དོན་ལྟར་གཟིགས་ན། གློག་ཞགས་ལ་འཇིགས་པའི་
གཏམ་རྒྱུད་གཞན་ཞིག་གིས་ཁྱོ་ཤུག་གཞན་ཞིག་བཤད་པ་དེ་ཡིན།
[2] རུམ་བཟུང་བྱིས་པར་ཕོག་པའི་རྩ་འཁུམ་རང་བཞིན་གྱི་མགྲིན་པའི་ཚ་ནད་ཅིག་ཡིན། དེ་ལ་ལུས་
ཚ་མཐོན་པོར་རྒྱས་པ་དང་། སྐམ་ལུ་རྒྱག་པ། དབུགས་ལེན་དཀའ་བ་སོགས་ཀྱི་ནད་རྟགས་ཡོད།
234དབྱིན་སྒོར་ཁྲི་བརྒྱ་ཤོག་མ།
ག་ལྡད་དུ་མི་འཇུག”
“གཅེས་ལོ། དེ་ལའང་གནོད་པ་ཅི་ཡོད།” མོས་དེ་ལྟར་ཟེར། འོན་ཀྱང་ཞོར་དུ་ཐང་
ཤིང་ཡལ་ག་དེ་འཕྲོག་རྩིས་བྱས—མ་གཞི། བུད་མེད་ཀྱིས་ནི་སྔོན་དུ་རྩོད་པ་དྲག་པོ་
ཞིག་མ་བྱས་པར། མངོན་གསལ་གྱི་གནས་ལུགས་ལྡན་པའི་བསམ་འཆར་ཞིག་ཡིན་ཀྱང་
དང་ལེན་བྱེད་པར་མི་འཐད་པ་ཡིན། ངས་བཤད་པའི་ནང་དོན་ནི་གཉེན་སྒྲིག་ཟིན་པའི་
བུད་མེད་དེ་དག་ལ་ཟེར་བ་ཡིན།
ངས་ཕྱིར་ཁོ་ལ།
“སྙིང་ཉེ། སུས་ཀྱང་ཤེས་པ་ནི། བྱིས་པས་ཐང་ཤིང་བཟའ་མི་རུང་ལ། དེ་ལ་འཚོ་
བཅུད་མི་འཛོམས་པ་དེ་ཡིན” ཞེས་ལན་བཏབ་པ་ཡིན།
ངའི་ཆུང་མས་ཐང་ཤིང་ཡལ་ག་ལེན་པར་རྩོམ་པའི་ལག་པ་དེ་བསྡད་བྱུང་ལ། ཕྱིར་
ཀུམ་ནས་པུས་མོའི་སྟེང་བཞག་བྱུང་། མོ་ཁོང་ཁྲོ་སྐྱེས་པ་མངོན་གསལ་རེད། མོ་ན་རེ།
“མི་བཟང་པོ། ཁྱོད་ཀྱིས་ཤེས་པ་དེ་ལས་གསལ་བོ་ཡིན། ཁྱོད་ཀྱིས་བཤད་ཚུལ་དེ་
འདྲ་མི་འགྲིག་པ་ཤེས་གསལ་རེད། སྨན་པ་ཚང་མས་བཤད་རྒྱུར། ཐང་ཤིང་ནང་ཐིམ་པའི་
ཐང་ཆུ་དེ། མཁལ་སྐེད་ན་བར་ཕན་པ་ཡིན་ཟེར།”
“ཨ་ལ། དེས་ན་ང་ལ་གོ་བ་ནོར་སོང་། ངས་བྱིས་པའི་མཁལ་སྐེད་མི་བཟང་བ་མ་
ཤེས། ང་ཚོའི་ཁྱིམ་ཚང་གི་སྨན་པས་མཚམས་སྦྱོར་གནང་མྱོང—
""
“བྱིས་པའི་མཁལ་སྐེད་ལ་ནད་ཡོད་ཅེས་སུ་ཞིག་གིས་བཤད་སོང་།”
“སྙིང་ཉེ། འདི་ནི་ཁྱོད་ཀྱི་ཚིག་གི་ནང་གི་ཚིག་རེད་ཡ།”
“འོ། ཅི་འདྲའི་བསམ་ཚུལ་ཁྱད་མཚར་ཞིག་རེད་ཨང་། ང་ལ་རྩ་བ་ནས་དེའི་ནང་
དོན་མེད།”
“ཧེ། སྙིང་ཉེ། ཆུ་ཚོད་སྐར་མ་གཉིས་ཀྱི་སྔོན་དུ། ཁྱོད་ཀྱིས་ད་དུང་བཤད་རྒྱུར
235
""འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“ངའི་སྐད་ཆར་འདྲེ་མཐོང་དུ་ཆུགས་ཤིག ངས་ནི་ངས་ཅི་ཞིག་བཤད་ཟིན་པར་
ཁ་ཡ་མི་བྱེད། གལ་ཏེ་བྱིས་པ་དགོས་ཚེ། མོར་ཐང་ཤིང་ཉུང་ཙམ་ལྡད་དུ་བཅུག་ན་གནོད་
པ་ཡེ་ནས་ཡོད་མི་སྲིད། འདི་ནི་ཁྱོད་ཀྱིས་ཤེས་པ་ཧ་ཅང་གསལ་བོ་ཡིན། དེས་མི་ཚད།
མོས་དེ་ལྡད་འོས་པ་རེད། དེ་འདྲ་ཡིན། དེ་འདྲ་ཡིན།”
“ད་ནི་བཤད་མི་དགོས། སྙིང་ཉེ། ད་ལྟ་ཁྱོད་ཀྱི་གླེང་མོལ་ལ་གོ་བསྐོན་བློ་འགུག་
གི་ནུས་ཤུགས་ཆེ་བ་དེ་ངས་ཧ་གོ་བ་ཡིན།
ང་དེ་རིང་སོང་ནས་ཐང་ཤིང་ལེགས་གྲས་ཁའོ་
ཏེགཉིས་གསུམ་ཞིག་མངགས་ཉོ་བྱེད། ངའི་བྱིས་པར་དེ་ཆད་མི་སྲིད་པ་ཡིན། ང་རང་
ཉིན་གཅིག་ལ་གསོན......
""
“འོ། ཁྱོད་ད་ལྟ་ཉིད་ནས་གཞུང་ལས་བསྒྲུབ་ཏུ་སོང་། ང་རང་ལྷིང་འཇགས་སུ་རེ་
ཞིག་བསྐྱུར་ཞོག ངས་ཆེས་བསམ་ཚུལ་སླ་མོ་ཞིག་བཤད་ནའང་། ཁྱོད་ཀྱིས་སྐྱོན་ཞིག་
བཙལ་ཏེ་རྩོད་གླེང་བྱེད་མགོ་རྩོམ། རྩོད་གླེང་ཡ། རྩོད་གླེང་རྫོགས་རྒྱུ་མེད་པར་ཡུན་རིང་
རྩོད་གླེང་བྱས་ནས་ཁྱོད་ཀྱིས་ཀྱང་རང་ཉིད་ཀྱིས་ཅི་ཞིག་འཆད་བཞིན་ཡོད་པ་མི་ཤེས་པར་
བཤད། ཁྱོད་དེ་འདྲ་ཞིག་རེད།”
“ཧ་ཅང་བཟང་གི ཁྱོད་ཀྱིས་བཤད་པ་དེ་འདྲ་ཡིན། འོན་ཀྱང་ཁྱོད་ཀྱི་མཇུག་
མཐའི་སྐད་ཆ་ཚིག་དེ་གཏན་ཚིགས་དང་མི་མཐུན་པ་ཡིན། ཅི་ཞིག་བཤད..…..…”
འོན་ཀྱང་ངས་སྐད་ཆ་ཚིག་འདི་བཤད་ཁོམ་མ་བྱུང་བར། མོས་ལག་པ་གཡུག་ཞོར་
སྔར་ནས་གྱེས་ཟིན་ལ། བྱིས་པ་ཁྲིད་དེ་བུད་སོང་། ཉིན་དེར་དགོང་ཟས་ཟ་སྐབས། མོས་སྐ་
བོར་གྱུར་པའི་ངོ་མདོག་དེ་ང་ལ་ཕྱོགས་ནས་ན་རེ།
“འོ། མོ་ཏེ་མའོ། ཡང་གཅིག་རེད། ཆོ་ཀྲི་ཆུང་བ“ཀུ་ཏིན་ལ་ཡང་འགོས་བྱུང་།”
“སྐྱི་གཤིས་ཨོལ་ཚད་ཡིན་ནམ།”
[1] ཤིང་རིགས་རྒྱ་ཁྱོན་འཇལ་བྱེད་ཀྱི་རྩིས་གཞི་སྟེ། སྤྱིར་བཏང་དུ8×4×4ལི་ཧྥང་དབྱིན་ཁྲི་ལྟར་ཡིན།
236“སྐྱི་གཤིས་ཨོལ་ཚད་རེད།”
“ཁོ་ལ་རེ་བ་ཡོད་དམ།”
དབྱིན་སྒོར་ཁྲི་བརྒྱ་ཤོག་མ།
“རེ་བ་སྤུ་ཙམ་ཡང་མེད། འོ། ང་ཚོས་ཇི་ལྟར་བྱས་ན་བཟང་ངམ།”
ཅང་མ་འགོར་བར།
ཐོན་བྱུང་ལ།
ང་ཚོའི་ཕེ་ཉི་ལུའོ་ཕུའུ་བུ་རྫི་མས་ཁྲིད་དེ་གཟིམ་བདེ་ཞུ་བར་
གོམས་སྲོལ་ལྟར་མོ་ཨ་མའི་པུས་མདུན་དུ་མར་ཙོག་ནས་གསོལ་འདེབས་
བྱས། “ད་ནི་ང་རང་ཉལ་ནས་བདེ་མོར་གཉིད” ཅེས་པའི་ཚིག་དེའི་ཕྱེད་ཀར་སླེབས་
དུས། མོས་གློ་ལུ་ཡང་མོ་ཞིག་བྱས། ངའི་ཆུང་མས་ལུས་པོ་ཕྱིར་དགྱེ་ནས། སྲོག་ལེན་
ནུས་པའི་རྡུང་རྡེག་ཅིག་དང་འཕྲད་སོང་བ་ལྟར་བྱས། འོན་ཀྱང་དེར་མཐུད་དེ་མོ་ཡར་
ལངས་ནས། འཇིགས་སྐུལ་རབ་དང་རིམ་པས་བསླངས་པའི་བྲེལ་འཚུབ་བྱ་འགུལ་ཁྲོད་
ཞུགས་པ་ཡིན།
མོས་བྱིས་པའི་མལ་ཁྲི་ཆུང་ཆུང་དེ་བྱིས་ཁང་ནས་ང་ཚོའི་ཉལ་ཁང་དུ་སྤོ་བར་
མངགས་པ་མ་ཟད། མོ་སྐུ་དངོས་སུ་སོང་ནས། མོའི་མངགས་བཅོལ་ལྟར་རེ་རེ་བཞིན་
བསྒྲུབས་ཡོད་མེད་ལ་ཞིབ་ལྟ་བྱས། མོས་བྱིས་པ་ཁྲིད་ནས་མཉམ་དུ་སོང་བ་ནི་བཤད་མ་
དགོས་པ་ཞིག་ཡིན། ང་ཚོས་མགྱོགས་མྱུར་སྒོས་བྱ་བ་ཡོད་ཚད་ཚགས་སུ་ཆུད་པར་བྱས་ལ།
ངའི་ལྕམ་མོའི་མཛེས་འཆོས་སྤྲས་ཁང་དུ་བུ་རྫི་མར་མལ་ཁྲི་ཆུང་ཆུང་ཞིག་བཙུགས། འོན་
ཀྱང་སྐབས་འདིར་མའེ་ཁོ་ཝེ་ལེན་སི་ལྕམ་མོས་བཤད་དོན། ང་ཚོ་བྱིས་པ་གཞན་དེ་དང་
བར་ཐག་རིང་དྲགས་པས། གལ་སྲིད་ནམ་གུང་དུ་ཁོ་ལའང་ནད་རྟགས་དེ་འདྲ་བྱུང་ན་ཅི་
བྱེད——མོའི་ངོ་མདོག་དེ་མ་ཐག་ཡང་བསྐྱར་སྐྱ་བོར་གྱུར་ལ་སྙིང་རྗེ་བ་ཞིག་ཡིན།
དེ་ནས་ང་ཚོས་སླར་ཡང་མལ་ཁྲི་ཆུང་ཆུང་དེ་སྔར་གནས་སུ་སྤར་ཏེ། བུ་རྫི་མ་བྱིས་
ཁང་དུ་ཉལ་བར་མངགས། ཉེ་བར་བཅར་བའི་ཁྱིམ་མཚེའི་ཁང་བར་ང་ཚོ་རང་ཉིད་ལ་
མལ་ཁྲི་ཞིག་བཙུགས།འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འོན་ཀྱང་། དུས་ཚོད་ཅང་མ་འགོར་བར་མའེ་ཁོ་ཝེ་ལེན་སི་ལྕམ་མོས་བཤད་དོན།
གལ་སྲིད་བྱིས་པ་ཆུང་བ་དེར་ཕེ་ནེ་ལུའོ་ཕུའུ་ཡི་ནད་འགོས་བྱུང་ན་ཇི་ལྟར་བྱེད། བསམ་
བློ་དེའི་སྟེང་དུ་འཁོར་མ་ཐག མོར་ཡང་བསྐྱར་དངངས་འཚུབ་ལངས་ནས། ང་ཚོ་མི་
འགས་ལག་པ་མཉམ་འགུལ་གྱིས་སླར་ཡང་མལ་ཁྲི་ཆུང་ཆུང་དེ་བྱིས་ཁང་ཕྱི་རུ་སྤར་བ་
ཡིན། མོ་རང་ཉིད་ནས་ཀྱང་ཤེད་ཤུགས་བཏོན་ཏེ། བྲེལ་བྲེལ་འཚུབ་འཚུབ་ཁྲོད་མལ་ཁྲི་
ཆུང་ཆུང་དེ་འཐེན་ནས་དུམ་བུ་འགར་མ་བཏང་བ་ཙམ་བྱས་མོད། མགྱོགས་ཚད་དེ་ད་
དུང་མོ་ཡིད་ཚིམ་པ་ཞིག་མ་ཡིན།
ང་ཚོ་ཐོག་ཁང་ཞབས་སུ་སྤར་ནས་ཉལ་བ་ཡིན་ལ། བུ་རྫི་མ་བཀོད་སྒྲིག་བྱ་ཡུལ་མེད།
འོན་ཀྱང་མའེ་ཁོ་ཝེ་ལེན་སི་ལྕམ་མོས་བཤད་དོན། བུ་རྫི་མའི་མྱོང་བརྒྱུད་དེས་ང་ཚོ་ལ་
རོགས་རམ་དཔག་མེད་ཅིག་ནུས་པ་ཡིན། དེ་ནས་ང་ཚོས་མི་དང་དངོས་པོ་མཉམ་གཅིག་
ཏུ་ཁྱེར་ནས། སྐྱེལ་ཐེངས་གཅིག་གིས་ཕྱིར་རང་གི་ཉལ་ཁང་དུ་སྤར། དེའི་ཞོར་སེམས་ལ་
སྤྲོ་སྣང་ཞིག་ཆེས་ཆེར་སྐྱེས་ཏེ། རླུང་འཚུབ་ཀྱིས་འཇབ་རྒོལ་ཐེབས་པའི་བྱེའུ་ཞིག་གིས་
ཡང་བསྐྱར་རང་ཉིད་ཀྱི་ཚང་མལ་རྙེད་པ་དང་འདྲའོ། །
མའེ་ཁོ་ཝེ་ལེན་སི་ལྕམ་མོ་བྱིས་ཁང་དུ་བསྐྱོད་དེ་དེ་གའི་གནས་ཚུལ་ལ་ཞིབ་ལྟ་བྱས།
ཅང་མ་འགོར་བར་མོ་ཕྱིར་སླེབས་བྱུང་། སྐབས་དེར་ཡང་སྐྲག་ཐག་ཆོད་པར་གྱུར། མོ་ན་རེ།
“བྱིས་པ་ཆུང་བ་དེ་ལྟར་གཉིད་དོན་ཅི་ཡིན།”
ངས་བཤད་དོན།
“ཧེ། སྙིང་ཉེ། བྱིས་པ་ཆུང་བ་ནམ་རྒྱུན་བག་ཕེབས་པའི་ངང་གཉིད་པ་ཡིན་ནམ།”
“དེ་ངས་ཤེས། དེ་ངས་ཤེས་མོད། འོན་ཀྱང་ད་སྐབས་འདིར་ཁོ་རང་གཉིད་ཚུལ་མི་
འདྲ་བར་འདུག ཁོ་རང་ཕལ་ཆེར——ཕལ་ཆེར—ཁོ་རང་ཕལ་ཆེར་དབུགས་འབྱིན་
རྔུབ་དེ་འདྲའི་སྙོམས་པར་ལེན་པ་དང་འདྲ། འོ། འདི་འཇིགས་སུ་རུང་བ་ལ་ཨང་།”
238དབྱིན་སྒོར་ཁྲི་བརྒྱ་ཤོག་མ།
“འོན་ཀྱང་། སྙིང་ཉེ། ཁོའི་དབུགས་འབྱིན་རྔུབ་ནམ་རྒྱུན་ཧ་ཅང་སྙོམས་པ་
ཞིག་ཡིན།”
“འོ། དེ་ངས་ཤེས། འོན་ཀྱང་སྐབས་འདིར་དེ་ནི་འཇིགས་རུང་ཡ་མཚན་ཞིག་ཡིན་
པ་འདྲ། ཁོའི་བུ་རྫི་མ་ལོ་ན་གཞོན་དྲགས་ལ། ཉམས་མྱོང་མེད། མ་ལི་ཡ་མོ་དང་ལྷན་དུ་དེ་
གར་འཇོག་འོས། གལ་ཏེ་དོན་དག་ཅིག་ཡོད་ཚེ། མོ་ཉེ་ལོགས་སུ་གནས།”
“ཐབས་བཀོད་འདི་ལེགས་པོ་རེད། དེས་ན་སུས་ཁྱོད་ལ་རོགས་རམ་བྱེད།”
“ང་ལ་དགོས་མཁོ་ཅི་ཞིག་ཡོད་ཀྱང་གང་ལྟར་ཁྱོད་ཀྱིས་ང་ལ་རོགས་རམ་བྱ་ནུས།
མི་གཞན་སུ་ཞིག་གིས་ཀྱང་ངའི་ཚབ་ཏུ་ལས་ཀ་བྱ་མི་དགོས། ཉུང་མཐར་ཡང་ད་ལྟའི་དུས་
སྐབས་འདིར་མི་དགོས།”
ང་མལ་ཁྲིའི་སྟེང་ཉལ་ནས། མོར་མཚན་གང་བོར་ང་ཚོའི་ནད་པ་ཆུང་ཆུང་བསྲུང་
དུ་བཅུག་ན་དེ་འདྲ་འོས་འཚམ་ཞིག་མིན་སྙམ། འོན་ཀྱང་མོས་མཇུག་མཐར་ང་རང་མོའི་
འདོད་བློ་དེར་ཡིད་འཐད་པར་བཏང་། དེ་ནས་མ་ལི་ཡ་རྒན་པ་ང་ཚོ་དང་གྱེས་ནས་བྱིས་
ཁང་སྟེ་མོའི་གནས་རྙིང་དེར་ངལ་གསོ་བར་ཕྱིན།
ཕེ་ནེ་ལུའོ་ཕུའུ་ཡིས་གཉིད་གུང་ནས་ཐེངས་གཉིས་ལ་གློ་ལུ་བྱས།
“འོ། སྨན་པ་ད་དུང་མི་ཐོན་པ་ཅི་རེད། མོ་ཏེ་མའོ། ཁང་བ་འདིའི་ནང་ཚ་བ་ཆེ་དྲགས་
སོང་། ཁང་བ་འདིའི་ནང་ཚ་བ་ཆེ་དྲགས་པ་ཐག་གིས་ཆོད། ཐབ་ཀའི་རླུང་སྒོ་རྒྱོབས་
ཤིག——རེམ།"
ངས་ཐབ་ཀའི་རླུང་སྒོ་རྒྱག་ཞོར། དྲོད་གྲང་འཁོར་ལོར་ལྟ་ཙམ་བྱས་པ་ན། སེམས་ནང་
ཐེ་ཚོམ་སྐྱེས་བྱུང་། ཏུའུ་གྲངས་བདུན་ཅུ་ནི་ནད་བྱུང་བའི་བྱིས་པ་ཞིག་ལ་མཚོན་ན་ཚ་
དྲགས་ཡོད་མེད་ག་ལ་ཤེས།
སྐབས་དེར་ཤིང་རྟའི་ཁ་ལོ་པ་གྲོང་ཁྱེར་ནས་ཐོན་བྱུང་ལ། གནས་ཚུལ་ཞིག་ཁྱེར་ཡོང་བ་
239འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ནི་ང་ཚོའི་སྨན་པ་ན་ནས། ཡང་ལངས་མི་ཐུབ་ཟེར། མའེ་ཁོ་ཝེ་ལེན་སི་ལྕམ་མོས་ཧད་པར་
གྱུར་པའི་མིག་མདངས་ངའི་ཕྱོགས་སུ་འཁོར་ནས་ཉབ་བེ་ཉོབ་བེའི་ངང་ན་རེ།
“གནམ་གྱི་འདོད་བློ་དེ་འདྲ་ཡིན་ཡ། འདི་ནི་ལས་དབང་རེད། ཁོ་ལ་སྔོན་ཆད་
གཏན་ནས་ན་མ་མྱོང་། གཏན་ནས་མ་མྱོང་། ཉེ་ལམ་ང་ཚོས་རོལ་བའི་འཚོ་བ་ནི་ང་ཚོས་
རོལ་འོས་པའི་འཚོ་བ་དེ་འདྲ་མ་ཡིན། ངས་ཁྱོད་ལ་སྔོན་ཆད་དེ་ལྟར་གང་མང་བརྗོད་
མྱོང་། ད་ལྟ་ཁྱོད་ཀྱིས་བལྟས་ན་མཇུག་འབྲས་ཅི་འདྲ་ཡིན་ངེས། ང་ཚོའི་བྱིས་པ་དྲགས་མི་
སྲིད་པ་ཡིན། གལ་ཏེ་ཁྱོད་ཀྱིས་རང་ཉིད་ལ་གུ་ཡངས་གཏོང་ནུས་ཚེ། དེ་ནི་ཁྱོད་ཀྱི་བསོད་
ནམས་ཡིན། ངས་རང་ཉིད་ལ་རྦད་དེ་གུ་ཡངས་གཏོང་མི་ནུས།”
ངས་ང་ཚོས་སྔོན་ཆད་དུས་ཡུན་རིང་པོར་སྡིག་ཉེས་ཀྱི་འཚོ་བ་རོལ་བཞིན་པ་དེ་ངས་
མི་མཐོང་བར་སྨྲས། སྐད་ཆ་འདི་བཤད་སྐབས། ང་ལ་ཕ་རོལ་བོར་གནོད་པའི་ནང་དོན་སྤུ་
ཙམ་ཡང་མེད། ཡི་གེའི་ཚིག་འབྲུ་གདམ་གསེས་ཐད་སྣང་མེད་བྱས་པ་ཙམ་ཡིན།
“མོ་ཏེ་མའོ། ཁྱོད་ཀྱིས་བྱིས་པ་ཆུང་བས་ང་ཚོའི་ཆེད་དུ་ཉེས་ལན་འཇལ་དགོས་
ཟེར་བ་མ་རེད་དམ།”
དེ་ནས་མོས་ངུ་སྐད་ཆེན་པོ་བཏོན་བྱུང་། འོན་ཀྱང་དེ་མ་ཐག་སེམས་འགུལ་ཐེབས་
པའི་ངང་བཤད་རྒྱུར།
“སྨན་པ་ཡོང་ཁོ་ཐག་ཡིན།”
ངས “ནོར་འཆུག་མེད། སྨན་འདི་ན་ཡོད། ངས་ད་སོ་མ་ཁྱོད་ཀྱིས་ང་ལ་སྐད་ཆ་
བཤད་པའི་གོ་སྐབས་ཤིག་སྟེར་བར་བསྒུག་པ་ཙམ་ཡིན” ཞེས་བཤད།
“དེས་ན་བཟང་གི ད་ང་ལ་བྱིན། ཁྱོད་ཀྱིས་ད་ལྟ་ཆུ་ཚོད་སྐར་ཆ་གང་རེ་ཚང་མ་
རིན་ཐང་ཆེ་བ་མི་ཤེས་སམ། འོན་ཀྱང་། སྨན་བསྐྱལ་ཡོང་ནས་ཡང་སྙིང་ཅི་ལ་ཕན། ཁོས་
ནད་འདི་བཅོས་ཐབས་མེད་པ་གསལ་བོར་ཤེས་པ་མ་ཡིན་ནམ།”
240དབྱིན་སྒོར་ཁྲི་བརྒྱ་ཤོག་མ།
ངས་མི་གསོན་ཐུབ་ཚེ་ད་གཟོད་རེ་བ་ཡོད་ཅེས་སྨྲས།
“རེ་བ་ཡོད། མོ་ཏེ་མའོ། ཁྱོད་ཀྱིས་སྐད་ཆ་དེ་འདྲ་བཤད་པར་ལྟོས་དང་། ད་དུང་
མ་བཙས་པའི་བྱིས་པ་ཞིག་གི་བསམ་ཤེས་ཚད་ལའང་མི་འགྲན། ཁྱོད་གལ་ཏེ ངོ་མ་
བློ་ཡུལ་ལས་འདས། བསྟེན་ཐབས་ཀྱི་གསལ་བཤད་ནི། ཆུ་ཚོད་གཅིག་ལ་ཐེངས་གཅིག
ཐེངས་རེར་ཁེམ་བུ་གང་རེ། ཆུ་ཚོད་གཅིག་ལ་ཐེངས་རེ།—ད་དུང་ལོ་གཅིག་གི་དུས
ཚོད་ནང་ང་ཚོར་བྱིས་པ་འདི་སྐྱོབ་ཏུ་འཇུག་པ་དང་འདྲ། མོ་ཏེ་མའོ། ཁྱོད་ཀྱིས་མྱུར་དུ་
སྙིང་རྗེ་ཞིང་འཆི་ལ་ཉེ་བའི་བྱིས་པ་ཆུང་བ་དེར་ཁེམ་བུ་གང་འཐུང་དུ་ཆུགས། དེས་མི་
ཚད་ནུས་ཤུགས་ཡོད་ཚད་ཀྱིས་མྱུར་དགོས།"
“ཨ་ལ། སྙིང་ཉེ། ཁེམ་བུ་གང་འཐུང་ཚེ...
""
“ང་རང་བཙན་གྱིས་སྨྱོ་རུ་མ་འཇུག་རོགས།………ཆོག་གི ཆོག་གི ཆོག་གི ངའི་
གཅེས་ཕྲུག་བཟང་པོ། ངའི་གཅེས་ལོ། སྨན་རྫས་འདིའི་བྲོ་བ་ཧ་ཅང་བཙོག འོན་ཀྱང་ཟོས་
རྗེས་ཉེ་ལིལ་ཕན་ཐོགས་ཡོད—ཨ་མའི་སེམས་རྟེན་གཅེས་ཕྲུག་ལ་ཕན་ཐོགས་ཡོད་
སྲིད། མོའི་ནད་དྲགས་སུ་འཇུག་ངེས། ཆོག་གི ཆོག་གི ཆོག་གི མགོ་བོ་ཆུང་ཆུང་ཨ་
མར་བསྙེས་ནས་གཉིད་རོགས། ཧ་ཅང་མགྱོགས་སྲིད—འོ། མོ་སང་ཉིན་ཞོགས་པའི་བར་
གསོན་མི་ཐུབ་པ་ངས་ཤེས་ཡོད། མོ་ཏེ་མའོ། ཆུ་ཚོད་གཅིག་ལ་ཁེམ་བུ་གང་རེ་འཐུང་ན
བྱིས་པ་འདི་ལ་ད་དུང་ཏེན་ཆེ་མཁོ། མོ་ལ་དེ་མཁོ་བ་ངས་ཤེས——ད་དུང་བོང་ང་མཁོ། སོང་
ནས་ཉུང་ཙམ་ཁྱེར་ཤོག མོ་ཏེ་མའོ། ད་ལྟ་ངེས་པར་དུ་ངའི་བཀོད་སྒྲིག་ལྟར་བསྒྲུབ་དགོས།
ཁྱོད་ཀྱིས་ཡ། འདི་དག་གི་ཕྱོགས་སྤུ་ཙམ་ཡང་མི་ཤེས།”
དེ་ནས་ང་ཚོ་ཚང་མ་ཉལ་དུ་སོང་སྟེ། མལ་ཁྲི་ཆུང་ཆུང་དེ་ངའི་ཆུང་མའི་སྔས་འགྲམ་
དང་ཉེ་བར་བཞག ཕར་ཚུར་ཨ་ལོག་ཐེངས་གཅིག་བརྒྱབ་པ་བརྒྱུད་དེ། ང་སྔར་ནས་ནུས་
[1] ཕེ་ཉི་ལུའོ་ཕུའུ་ཡི་གཅེས་མིང་།
241འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མེད་ཤུགས་མེད་དུ་གྱུར་ནས་ཆུ་ཚོད་སྐར་མ་གཉིས་མ་འགོར་བར་ང་ནི་གཉིད་ཀྱི་གཏིང་དུ་
ལྷུང་། མའེ་ཁོ་ཝེ་ལེན་སི་ལྕམ་མོས་ཡང་བསྐྱར་ང་བོས་ནས་གཉིད་སད་དུ་བཅུག་པར།
“སྙིང་ཉེ། རླུང་སྒོ་དེ་ཕྱེས་མེད་དམ།”
“ མེད། ”
“ངས་སྔ་ས་ནས་ཤེས་ཡོད། ཁྱོད་ཀྱིས་མགྱོགས་མྱུར་སྒོས་དེ་ཕྱེ་རོགས། ཁང་བ་འདིའི་
ནང་འཁྱག་དྲགས་སོང་།”
ངས་རླུང་སྒོ་ཕྱེས་རྗེས། ཡང་བསྐྱར་གཉིད་དུ་ཡུར་སོང་།
“སྙིང་ཉེ། ཁྱོད་ཀྱིས་མལ་ཁྲི་ཆུང་ཆུང་ཁྱོད་ཕྱོགས་ཀྱི་འགྲམ་དེར་སྤོར་ཐུབ་བམ། དེ་
རུ་རླུང་སྒོ་དང་ཉེ་ཙམ་འདུག”
ང་སོང་ནས་མལ་ཁྲི་ཆུང་ཆུང་སྤར་བ་ཡིན། འོན་ཀྱང་ས་གདན་དེར་ཐོགས་ནས།
བྱིས་པ་སད་དུ་བཅུག་སོང་། ངའི་ལྕམ་མོས་ནད་པར་སེམས་གསོ་བྱེད་སྐབས། ང་ཡང་
ཐམ་མེ་ཐོམ་མེའི་ངང་གཉིད་དུ་ཡུར། འོན་ཀྱང་ཅང་མ་འགོར་བར། ངས་གཉིད་མ་སད་
ཀྱིས་རྒྱང་རིང་ནས་བསྒྲགས་འོངས་པའི་མོའི་ལབ་རྡོལ་མི་གསལ་བའི་སྒྲ་ཞིག་ཐོས་བྱུང་
བ་འདྲ་སྟེ།
“མོ་ཏེ་མའོ། ང་ཚོར་ངང་བའི་ཚིལ་ཞག་ཅིག་ཡོད་ན་ཆེས་བཟང་བ་ཡིན——ཁྱོད་
ཀྱིས་ཅོང་དེ་མནོན་ཐུབ་བམ།'
ང་གཉིད་ལམ་དུ་མགོ་ཐམ་མེ་ཐོམ་མེའི་ངང་མལ་ཁྲི་ལས་མར་བབས་ཏེ། རྐང་བ་ཡ་
གཅིག་བྱི་ལའི་ལུས་སྟེང་དུ་སྤོས་བྱུང་བས། བྱི་ལས་ངོ་རྒོལ་གྱི་འབོད་སྒྲ་བསྒྲགས། སྐབས་
དེར། རྐུབ་སྟེགས་ཤིག་གིས་བཀག་པ་མིན་ཚེ། ངའི་རྐང་བ་དེས་དེ་ལ་ངའི་ངར་ཤེད་རྟོགས་
སུ་འཇུག་ངེས་ཡིན།
“ཝ་ཡེ། མོ་ཏེ་མའོ། ཁྱོད་སོང་ནས་སོལ་རླངས་སྒྲོན་མེ་བཀར་ནས་ཅི་བྱེད། ཡང་
242བྱིས་པ་གཉིད་སད་འཇོག་རྒྱུ་རེད།"
དབྱིན་སྒོར་ཁྲི་བརྒྱ་ཤོག་མ།
“ངས་ང་རང་ལ་ཐུག་བརྒྱབ་ནས་རྨས་ཕོག་པ་ཅི་འདྲའི་ངར་མིན་ལ་བལྟ་འདོད་
པས་ཡིན། ཁ་ལུའོ་ལིན།"”
“འོ། རྐུབ་སྟེགས་དེ་ལའང་ཅིག་བལྟ་རོགས——དེ་རྡོག་བརྫིས་ཀྱིས་བཅགས་ཡོད་
ངེས། སྙིང་རྗེ་བོའི་བྱི་ལ། ངས་ཚོད་དཔག་བྱས་ན་ཁྱོད་སྔར་ནས
99
“སྐབས་འདིར་ངས་བྱི་ལ་དེར་འབྲེལ་བ་ཡོད་པའི་དོན་གང་ལའང་ཚོད་དཔག་མི་
བྱེད། གལ་ཏེ་དེ་སྔ་མ་ལི་ཡ་བསྡད་ནས་བདག་སྐྱོང་བྱས་ཡོད་ཚེ། དོན་དེ་འབྱུང་མི་སྲིད།
ལས་ཀ་དེ་དག་ལ་མོ་བྱང་ཆ་ལྡན་པ་ལས་ངས་ཅི་ཡང་མི་ཤེས།”
“ཧེ། མོ་ཏེ་མའོ། ཁྱོད་ཀྱིས་སྐད་ཆ་དེ་འདྲ་བཤད་པར། ངའི་སེམས་ལ་ཁྱོད་ཀྱི་དེའི་
དོན་ངོ་ཚ་དགོས་སྙམ། ངོ་མ་ཐབས་རྡུགས་རེད། ཁྱོད་ཀྱིས་ངས་རེ་བ་བཏོན་པའི་དོན་ཆུང་
འགའ་རེའང་སྒྲུབ་མི་ནུས་པར་འཇིགས་རུང་གི་དུས་འདི་འདྲ་ལ། ང་ཚོའི་བྱིས་པ
“ཆོག་གི ཆོག་གི ང་ད་སོང་ནས་ཁྱོད་ལ་བསྒྲུབ་དགོས་པའི་དོན་དེ་སྒྲུབ་རྒྱུ་བྱེད།
འོན་ཀྱང་ངས་ཅོང་གནན་ནས་མི་སུ་ཡང་གཉིད་ལས་དཀྲོག་མི་ནུས། མོ་ཚོ་གཉིད་ཟིན།
ངང་བའི་ཚིལ་ཞག་གང་དུ་ཡོད།”
“བྱིས་ཁང་གི་རྩིག་ཐབ་སྟེང་དུ་ཡོད། ཁྱོད་དེར་སོང་ནས། མ་ལི་ཡ་ལ་ཤོད……
ངས་ངང་བའི་ཚིལ་ཞག་བླངས་ཡོང་ནས། ཡང་བསྐྱར་གཉིད་དུ་ཡུར། ང་སླར་ཡང་
བོས་ཏེ་སད་དུ་བཅུག་ནས་ན་རེ།
“མོ་ཏེ་མའོ། ངས་དངོས་གནས་ཁྱོད་ལ་སུན་པོ་བཟོ་མི་འདོད་ནའང་། ཁང་བ་འདིའི་
ནང་ད་དུང་འཁྱག་དྲགས་པ་རེད། ངས་སྨན་འདི་གླན་ཐབས་མི་འདུག ཁྱོད་ཀྱིས་ཐབ་
ཀའི་མེ་ཁ་གསོ་ཐུབ་བམ། འབར་ཞུན་སྦར་ནས་བུད་ཤིང་མེ་རུ་བསྒྲོན་པས་ཆོག”
ང་འཕག་འཚག་རྒྱག་བཞིན་མལ་ཁྲི་ལས་མར་བབས་ཏེ་མེ་སྒྲོན་རྗེས། ཡིད་མི་དགའ་
243འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བའི་ངང་ཙོག་པུར་བསྡད།
“མོ་ཏེ་མའོ། དེ་རུ་མ་འདུག་ཅིག ཆམ་པ་ལྗིད་མོ་ཕོག་ངེས། མལ་ཁྲིའི་སྟེང་ཤོག”
ང་མལ་ཁྲིར་འཛེག་རྩིས་བྱེད་སྐབས་མོས་བཤད་རྒྱུར།
“འོན་ཀྱང་། ཅུང་ཙམ་སྒུགས། ཁྱོད་ཀྱིས་ད་རུང་བྱིས་པ་ལ་སྨན་ཞིག་སྟེར་རོགས།”
ངས་མོའི་མངག་བཅོལ་ལྟར་བསྒྲུབས་ཟིན། བྱིས་པའི་སྨན་འདི་འཐུང་རྗེས་དྲན་པ་
ཅུང་ཟད་ཇེ་གསལ་དུ་སོང་། དེ་ནས་ངའི་ཆུང་མས་བྱིས་པ་གཉིད་སད་པའི་དུས་སྐབས་
ཐུང་ངུ་དེ་བེད་སྤྱད་ནས་མོའི་ལྭ་བ་ཡོད་ཚད་ཕུད་དེ། མོའི་ལུས་ཡོངས་སུ་ངང་བའི་ཚིལ་
ཞག་བྱུགས་པར་བྱས། ང་ཡང་བསྐྱར་མགྱོགས་མྱུར་གྱིས་གཉིད་གཏིང་དུ་ལྷུང་མོད། ཡང་
ཐེངས་གཅིག་ཡར་མི་ལངས་ཐབས་མེད་བྱུང་།
“མོ་ཏེ་མའོ། ངས་བལྟས་ན་མདའ་རླུང་རྒྱུ་བ་རེད། ང་ལ་མངོན་གསལ་གྱི་ཚོར་བ་
ཞིག་བྱུང་། ནད་འདི་འདྲ་ལ་མདའ་རླུང་ལས་གནོད་པའི་དངོས་པོ་གང་ཡང་ཡོད་པ་མ་
ཡིན། ཁྱོད་ཀྱིས་མལ་ཁྲི་ཆུང་ཆུང་དེ་རྩིག་ཐབ་མདུན་དུ་སྤོར་རོགས།”
ངས་མལ་ཁྲི་སྤར་བ་ན། ཡང་བསྐྱར་ས་གདན་དེ་ལ་ཐོགས་པས། ངས་དེ་མེ་ནང་དུ་
གཡུགས་པ་ཡིན། མའེ་ཁོ་ཝེ་ལེན་སི་ལྕམ་མོ་མལ་ཁྲི་ལས་མཆོང་ཡོང་ནས་མྱུར་སྐྱོབ་བྱས།
དེ་ནས་ང་ཚོའི་བར་ལ་ཁ་རྩོད་བྱུང་བ་ཡིན། ང་ཡང་ཅུང་ཙམ་གཉིད་ནས་ཡང་བསྐྱར་
མུ་མཐུད་དུ་མོའི་རེ་བ་ལྟར་ཡར་ལ་ལངས་ཏེ། ཡ་མ་སོ་མའི་སྨན་གྱི་ལྡེ་གུ་བསྲེ་སྦྱོར་བྱེད་
དུ་སོང་། སྨན་གྱི་ལྡེ་གུ་བྱིས་པའི་བྲང་ལ་གླན་ནས་དེ་རུ་བསྡད་དེ་སྨན་བཅོས་ཀྱི་ནུས་པ་
འདོན་དུ་བཅུག་པ་ཡིན།
བུད་ཤིང་གི་མེ་ནི་ཡུན་རིང་འབར་མི་ནུས། ང་རང་ཆུ་ཚོད་སྐར་མ་ཉི་ཤུ་རེའི་ཡུན་ལ་
ཐེངས་རེ་ཡར་ལངས་ནས་དེ་ཡང་བསྐྱར་སྦར་བ་ཡིན། འོན་ཀྱང་དེ་ལྟར་བྱས་ཚེ་མའེ་ཁོ་
ཝེ་ལེན་སི་ལྕམ་མོ་ལ་སྨན་བཏུང་བའི་བར་ཆོད་ཆུ་ཚོད་སྐར་མ་བཅུ་ཡིས་ཉུང་འཕྲི་གཏོང་
244དབྱིན་སྒོར་ཁྲི་བརྒྱ་ཤོག་མ།
བའི་གོ་སྐབས་ཡོད་པ་དེས། མོའི་བློ་ཡིད་ཧ་ཅང་ཚིམ་འདུག ངས་ད་དུང་དུས་ངེས་མེད་
དུ་ཡ་མ་སོ་མའི་སྨན་གྱི་ལྡེ་གུ་ཡང་ཡང་བསྲེ་སྦྱོར་བྱ་དགོས་ལ། ཡུངས་འབྲུའི་ཉོག་དང་
གཞན་པའི་ཆུ་བུར་འབུད་སྐྱེད་ཀྱི་སྨན་སྣ་འགའ་བྱིས་པའི་ལུས་སྟེང་གི་སྟོང་གནས་ལུས་
འདུག་པ་རྙེད་ཚད་ལ་བྱུགས་པ་ཡིན། ཡང་གཅིག་བཤད་ན། བུད་ཤིང་བུས་ནས་ཚར་ལ་ཉེ་
བས། ངའི་ལྕམ་མོས་ང་རང་གཤམ་གྱི་ས་འོག་ཁང་བར་མངགས་ནས་ཡང་བསྐྱར་བུད་ཤིང་
དུམ་བུ་ཞིག་ལེན་དུ་བཅུག ངས་ན་རེ།
“སྙིང་ཉེ། འདི་ནི་མིའི་ལུས་ཐང་ཆད་པའི་ལས་ཀ་ཞིག་ཡིན། བྱིས་པས་ལྭ་བ་
བརྩེགས་གོན་བྱས་ཡོད་པས་དྲོད་ཀྱིས་འདང་ཁོ་ཐག་ཡིན། ལྟོས་དང་། ང་ཚོས་མོར་ཡང་
བསྐྱར་བྱུགས་སྨན་རིམ་པ་གཅིག་གླན་ཆོག་སྟེ། དེ་ནས…………”
སྐད་ཆ་ཚིག་འདི་བཤད་མ་ཚར་གོང་ངའི་སྐད་ཆའི་བཤད་མཚམས་བཅད་སོང་བས།
ངས་དུས་ཚོད་ངེས་ཅན་ཞིག་སྤྱད་ནས་ནུས་ཤུགས་ཧ་ཅང་ཆེན་པོ་ཞིག་བཏོན་ཏེ། བུད་
ཤིང་དུམ་བུ་ཞིག་གཤམ་ནས་ཐོག་ཁང་ཡང་སྟེང་དུ་ཤེད་ཀྱིས་དྲུད་ཡོང་ལ། དེ་ནས་མལ་
ཁྲིར་འགོས་ནས་མྱུར་དུ་སྔུར་བ་འཐེན་པ་ཡིན། མི་ཞིག་སྟོབས་ཟད་ཤུགས་རྫོགས་ཀྱི་དུས་
སུ་སླེབས་པ་ན། ད་གཟོད་དེ་ལྟར་བྱེད་པ་ཡིན། སྐྱ་གསལ་ལེར་ནམ་ལངས་དུས་སུ། ངས་མི་
ཞིག་ངའི་ཕྲག་པར་འཐམ་འདུག་པ་ཚོར་ནས་ང་གློ་བུར་དུ་དངངས་སད་བྱུང་། ངའི་ཆུང་
མས་མིག་མར་ཕྱོགས་ནས་ང་ལ་ཅེར་ཏེ། བྲེལ་མྱུར་གྱིས་དབུགས་འབྱིན་རྔུབ་བྱེད་ཀྱིན་
འདུག སྨྲ་ལྕེས་བཀའ་ངག་དང་དུ་བླངས་མ་ཐག མོས་མཆུ་འགུལ་ནས་ན་རེ།
“ཡོད་ཚད་ཚར་སོང་། ཡོད་ཚད་ཚར་སོང་། བྱིས་པར་རྔུལ་ཆུ་བཞུར་བྱུང་། ང་ཚོས་
ཅི་ཞིག་བྱེད།"
“གནམ་རྒན་མ། ཁྱོད་ཀྱིས་ང་ལ་སྐྲག་བསླང་བར་ལྟོས་དང་། ངས་ཅི་བྱེད་དགོས་
པའང་མི་ཤེས། གལ་སྲིད། ང་ཚོས་མོའི་ལུས་སྟེང་ཕྱིས་ནས་གཙང་མ་བཟོས་རྗེས། ཡང་
245འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བསྐྱར་མོ་རླུང་རྒྱུ་བའི་སར་བཞག...…”
“ཨ་ལ། བླུན་པོ། ད་ལྟ་ཆུ་ཚོད་སྐར་མ་གང་ལའང་འགོར་འགྱངས་བྱ་མི་རུང་། མྱུར་
དུ་སྨན་པ་བཙལ་དུ་སོང་། ཁྱོད་དངོས་སུ་སོང་། ཁོ་ལ་འདི་ལྟར་ཤོད། ཤི་རུང་གསོན་རུང་
ཁོ་རང་ངེས་པར་ཐོན་དགོས།”
ངས་སྙིང་རྗེ་བོའི་ནད་པ་དེ་མལ་ཁྲི་ལས་མར་བླངས་ལ། ཁོ་རང་ཁྲིད་དེ་མཉམ་དུ་
ལམ་ལ་ཆས། ཁོས་བྱིས་པར་བལྟས་ཏེ། མོ་འཆི་མི་སྲིད་པར་སྨྲ། སྐད་ཆ་འདིས་ང་ལ་བྱིན་
པའི་དགའ་བ་ནི་བརྗོད་ཐབས་བྲལ་བ་ཞིག་ཡིན། འོན་ཀྱང་། ངའི་ཆུང་མ་དེ་ལས་ལྡོག་
སྟེ་མི་ཞིག་གིས་མོའི་མི་ལུས་ལ་བརྙས་བཅོས་བཏང་སོང་བ་ལྟར་ཁོང་ཁྲོ་རབ་ཏུ་འབར་
སོང་། དེར་མཐུད་ནས་སྨན་པས་བྱིས་པའི་གློ་ལུ་ནི། མིད་པའི་ནང་ལ་ཟུག་གཟེར་ཡང་མོ་
ཞིག་བསླངས་པས་ཡིན་ལ། ཡང་ན་གཞན་པའི་རྒྱུ་རྐྱེན་གྱིས་ཡིན་པར་བཤད། ཉན་ནས་
མཚམས་དེར་སླེབས་དུས། ངའི་ཆུང་མས་ཁོ་ལ་མགྲོན་འབུད་བཀའ་ཡིག་བསྒྲག་རྩིས་
བྱེད་པར་ངས་སེམས་ཁྲལ་བྱས། དེར་མཐུད་ནས། སྨན་པས་ཡང་བསྐྱར་བཤད་དོན། ཁོས་
ཐབས་བཀོལ་ནས་བྱིས་པ་སྔར་ལས་ཤུགས་ཆེ་བ་ཞིག་ལུ་ཐུབ་པར་བྱ། ནད་གཞི་དེ་ལུ་ནས་
ཕྱིར་ཐོན་པར་བྱ་ཞེས་ཟེར། དེ་ནས་ཁོས་མོར་ཅི་ཞིག་ཟ་རུ་བཅུག་སྟེ། མོས་ལུས་ཡོངས་རྩ་
འདར་རྒྱག་བཞིན་ལུ་སྐད་ཆེན་པོ་ཞིག་བཏོན་ནས། དེ་མ་ཐག་ཤིང་གཞོག་དང་འདྲ་བའི་
དངོས་པོ་ལེབ་མོ་ཞིག་ཕྱིར་ཐོན་དུ་བཅུག
“བྱིས་པ་འདི་ལ་སྐྱི་གཤིས་ཨོལ་ཚད་ཀྱིས་འཚེ་མེད་པ་རེད།” ཁོས་དེ་ལྟར་བཤད་
དེ། “མོས་ཐང་ཤིང་ལེབ་མོ་ཆུང་བ་ལྡད་མྱོང་བའམ། དེའི་རིགས་ཀྱི་དངོས་པོའི་ཆག་རོ་
ཆུང་བ་རེ་མིད་པའི་ནང་བསྡད་པ་རེད། དེ་ཚོས་མོར་གནོད་འཚེ་བཟོ་མི་སྲིད།”
“མི་སྲིད།” ངས་དེ་ལྟར་བཤད་དེ། “འདི་ཙམ་ལ་ངས་གཏན་ནས་རློམ། དེ་མིན་
ནམ། དེའི་ནང་འདུས་པའི་ཐང་ཆུས་བྱིས་པ་རྣམས་ལ་རྒྱུན་དུ་འབྱུང་སླ་བའི་ནད་རིགས་
246དབྱིན་སྒོར་ཁྲི་བརྒྱ་ཤོག་མ།
བཅོས་པར་ཕན་ནུས་ལྷག་ཏུ་ལྡན། ངའི་ལྕམ་མོས་ཁྱེད་ལ་མཚམས་སྦྱོར་བྱ་སྲིད།”
འོན་ཀྱང་མོས་མཚམས་སྦྱོར་མ་བྱས། མོའི་གདོང་ཡོངས་མཐོང་ཆུང་གི་རྣམ་པས་ཁ་
ཚུར་འཁོར་ནས། ཁང་བ་དེ་དང་ཁ་གྱེས་སོང་། དུས་དེ་ནས་བཟུང་། ང་ཚོའི་འཚོ་བའི་
ཁྲོད་ཚང་མས་ནམ་ཡང་བསྐྱར་དུ་གླེང་མི་སྲིད་པའི་བརྒྱུད་རིམ་ཚན་པ་ཞིག་ཡོད་པ་ཡིན།
དེའི་ཕྱིར་ང་ཚོའི་དུས་ཚོད་ཀྱང་དེ་ལྟར་ལྗིད་ཅིང་ལྷིང་འཇགས་ཀྱིས་ཕར་ལ་བཞུར་སོང་
བ་ཡིན།
(གཉེན་བསྒྲིགས་ཟིན་པའི་སྐྱེས་པ་ཉུང་ཤས་ལ་མའེ་ཁོ་ཝེ་ལེན་སི་ཁྱོ་ཤུག་ཟུང་གི་
མི་ཚེའི་བརྒྱུད་རིམ་དེ་འདྲ་བ་ཡོད་སྲིད། དེ་བས་དེབ་འདིའི་རྩོམ་པ་པོས་འདི་འདྲའི་དོན་
གསར་ལ་གཞི་བཅོལ་ཏེ་རྒྱ་ཆེའི་ཀློག་པ་པོ་རྣམས་ལ་སྤྲོ་སྣང་སྦྱིན་ནུས་པར་སེམས)
247
ཧ་ལམ1878ལོར།འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མའེ་ཁོ་ཝེ་ལེན་སི་ལྕམ་མོ་དང་གློག་
འཁྱུག་འབྲུག་གྲགས།
ཡང་གཅིག་བཤད་ན། སྐུ་ཞབས——མ་གཞི་སྐུ་ཞབས་མའེ་ཁོ་ཝེ་ལེན་སི་ཡིས་མུ་
མཐུད་དུ་རྗོད་བཞིན་ཡོད་དེ། ཁོའི་ལབ་གླེང་དེ་དག་གི་མགོ་འདི་ནས་བརྩམས་པ་ཞིག་མ་
ཡིན—གློག་འཁྱུག་འབྲུག་གྲགས་ལ་སྐྲག་པ་ནི་ཆེས་སྡུག་བསྔལ་མྱོང་བའི་ནད་རྟགས་
ཤིག་ཡིན། འདི་བུད་མེད་མང་ཤོས་ལ་ཡོད། འོན་ཀྱང་ཁྱོད་ཀྱིས་ལན་རེར་ཁྱི་ཕྲུག་གཅིག་
དང་། མཚམས་རེར་ཕོ་རྒོད་ཅིག་ལའང་མངོན་ཚུལ་འདི་འདྲ་ཡོད་པར་མཐོང་ཆོག འདི་
ནི་མི་ལ་སྡུག་ཡུས་ལྷག་ཏུ་སྟེར་བའི་ནད་ཡམས་ཤིག་ཡིན། དེའི་རྒྱུ་མཚན་ནི་འཇིགས་
སྐྲག་གཞན་དག་ཚང་མས་དེ་ལྟར་མིའི་སྙིང་སྟོབས་མེད་པར་གཏོང་མི་སྲིད་པ་མ་ཟད། དེ་
གནས་ལུགས་ཀྱི་གོ་བར་བསྟེན་ནས་མེད་པར་བཟོ་མི་ནུས་ལ། དེ་བས་ཀྱང་མི་ཞིག་གི་
སེམས་ལ་མངོན་ཚུལ་འདི་འདྲ་ཡོད་པར་ངོ་ཚ་ནས་གཅོད་མི་ནུས་པས་སོ། །བུད་མེད་ཅིག་
གདོན་འདྲེ་ངོ་མ་ཞིག་གམ—ཡང་ན་ཙི་གུ་ཞིག་དང་གདོང་གཏུག་བྱུང་བ་ན
འོན་ཀྱང་གློག་ཞགས་འཁྱུག་ཙམ་གྱི་འོག་ཏུ། རང་ཚོད་འཛིན་ཐབས་བྲལ་ལ། སྐྲག་ཐག་
ཆོད་ནས་སྙིང་གས་པར་བྱེད། མོའི་འཇིགས་སྣང་དེ། ཁྱོད་ཀྱིས་མཐོང་ཚེ་སེམས་སྡུག་པར་
འགྱུར་སྲིད་པ་ཡིན།
248དབྱིན་སྒོར་ཁྲི་བརྒྱ་ཤོག་མ།
ང་གཅིག་བཤད་ན། ད་སོ་མ་ངས་ཁྱོད་ལ་བཤད་པ་ལྟར། སྐབས་དེར་ང་གཉིད་ལས་
སད་དེ། རྣ་ལམ་དུ་མི་ཞིག་གིས་ཨང་ཨང་ཞེས་ངུ་སྐད་འབྱིན་བཞིན་པ་ཁོ་ན་ཐོས་བྱུང་། དེ་
ནི་སྐད་འགག་ཏོའམ། དེ་མུར་ཕྱོགས་གང་ཞིག་ནས་གྲག་འོངས་པ་མི་གསལ་བའི་འབོད་
སྐད་ཅིག་སྟེ། “མོ་ཏེ་མའོ་ཡ། མོ་ཏེ་མའོ་ཡ།” དེ་ནས། ངས་ཤུགས་གང་ཡོད་ཀྱིས་སེམས་
རྣལ་དུ་ཕབ་ནས་མྱུར་མོར་མུན་ནག་ནང་ལག་སྙོབ་བྱེད་བཞིན་ཕར་སོང་རྗེས་ན་རེ།
“དབྱི་ཝན་ཅེ་ལིན། ཁྱོད་ཀྱིས་ང་བོས་པ་ཡིན་ནམ། དོན་ཅི་ཞིག་བྱུང༌། ཁྱོད་གང་
ན་ཡོད།”
“ལྷམ་འཇོག་ཁང”དུ་ཡིབ་བསྡད་ཡོད། ད་ལྟ་འདི་འདྲའི་སེར་ཐོག་འཇིགས་རུང
ཞིག་འབབ་བཞིན་ཡོད། ཁྱོད་དེ་རུ་ཉལ་ནས་གཉིད་སྐྱིད་ལ་རོལ་འདུག ཁྱོད་རང་ཉིད་
ཀྱི་ཆེད་དུ་ངོ་ཚ་འོས་པ་ཡིན།”
“ཅི་རེད། མི་ཞིག་གཉིད་དུ་ཡུར་ན། ཁོ་ཅིའི་ཕྱིར་ངོ་ཚ་དགོས་པ་ཡིན། སྐད་ཆ་འདི་
གནས་ལུགས་དང་ལྡན་པ་ཞིག་མ་ཡིན། མི་ཞིག་གཉིད་གཏིང་དུ་སོང་ཚེ། ཁོ་ནི་ངོ་ཚ་མི་
སྲིད། དབྱི་ཝན་ཅེ་ལིན།་
“ཁྱོད་ནམ་ཡང་བྱེད་ཐབས་འཚོལ་བར་མི་འཐད། མོ་ཏེ་མའོ—འདི་ཁྱོད་ཀྱི་
སེམས་ལ་གསལ། ཁྱོད་ནི་ནམ་ཡང་བྱེད་ཐབས་མི་འཚོལ་བའི་མི་ཞིག་ཡིན།”
ངས་སྐུང་སྐད་དུ་ཤོར་བའི་ངུ་སྒྲ་ཞིག་ཐོས་བྱུང་།
སྒྲ་དེས་ངའི་ལྕེ་སྟེང་དུ་ལྷུང་ཟིན་པའི་འཕྱ་དགོད་ཀྱི་མཚམས་བཅད་སོང་ལ། དེ་ནས
ངས་སྐད་ཆ་དེ་བསྒྱུར་ནས་ན་རེ།
“དགོངས་དག སྙིང་ཉེ—ངས་དངོས་གནས་དགོངས་དག་ཞུ། ངས་རྩ་བ་ནས་དེ་
ལྟར་བཤད་པ་མིན། ཕྱིར་མལ་ཁྲིའི་སྟེང་ཤོག་ཡ། དེ་ནས……”
[1] ཞྭ་དང་ལྷམ། ད་དུང་ཁྱིམ་ཆས་གཞན་དག་ཉར་འཇོག་བྱེད་སའི་ཁང་ཆུང་།
249ནམ།”
“མོ་ཏེ་མའོ།”
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“གནམ་རྒན་མ། དོན་ཅི་ཞིག་ཡིན། སྙིང་ཉེ།”
“ཁྱོད་ཀྱིས་བཤད་དོན་ནི། སྐབས་འདིར་ཁྱོད་ད་དུང་མལ་ཁྲིའི་སྟེང་ཡོད་པ་ཡིན་
“འོ། ལོས་ཡིན།”
“མྱུར་དུ་མར་བོབས་དང་། ངས་ནམ་རྒྱུན་ཁྱོད་ཀྱིས་རང་གི་ཚེ་སྲོག་ལ་གཅེས་སྲིད་
པར་སྙམ། ཁྱོད་རང་ཉིད་ཀྱི་ཆེད་དུ་མིན་ཡང་། ཉུང་མཐར་ཡང་ང་དང་བྱིས་པ་ཚོའི་ཆེད་
དུ་ཡིན།”
“འོན་ཀྱང་། སྙིང་ཉེ…..…”
“ང་ལ་ཉག་ཉོག་བཤད་མི་དགོས། མོ་ཏེ་མའོ། ཁྱོད་ཀྱིས་ཤེས་གསལ་ལྟར། འདི་
འདྲའི་ཆར་ཐོག་ཡོང་སྐབས་སུ། མལ་ཁྲི་ལས་ཉེན་ཁ་ཆེ་བའི་གནས་གང་ཡང་མེད————
དཔེ་ཆ་ཡོད་ཚད་ཀྱི་ནང་དུ་དེ་ལྟར་བཤད་པ་ཡིན། འོན་ཀྱང་། ཁྱོད་ཨུ་ཚུགས་སྒོས་མལ་
ཁྲིའི་སྟེང་ཉལ་ནས་བསམ་བཞིན་རང་ཉིད་ཀྱི་སྲོག་གཏོང་འདོད་པ་རེད—དེ་ཅིའི་ཕྱིར་
ཡིན་པ་གནམ་གྱིས་ཤེས། བསམ་བཞིན་མུ་མཐུད་དུ་གནས་ལུགས་བསྟན་ནས་ང་དང་རྩོད་
གླེང་། རྩོད་གླེང‘… ”
“འོན་ཀྱང་། གནའ་ཤི་བོ། དབྱི་ཝན་ཅེ་ལིན། སྐབས་འདིར་ང་མལ་ཁྲིའི་སྟེང་དུ་
མེད་ཡ། ང..………”
(གློ་བུར་དུ་གློག་ཞགས་གཅིག་གིས་སྐད་ཆ་ཚིག་འདིའི་མཚམས་བཅད་སོང་ལ། དེར་
མཐུད་ནས་མའེ་ཁོ་ཝེ་ལེན་སི་ལྕམ་མོས་འཇིགས་སྐྲག་ཁྲོད་འབྱིན་པའི་སྒྲ་དམའ་མོའི་
ཨག་སྐད་དང་འབྲུག་གི་ལྡིར་སྒྲ་ཡིན)
“ལྟོས་དང་། ཁྱོད་ཀྱིས་ཁྱོད་རང་གིས་ཁྱེར་ཡོང་བའི་མཇུག་འབྲས་མཐོང་བ་ཡིན།
250དབྱིན་སྒོར་ཁྲི་བརྒྱ་ཤོག་མ།
ཨ་ལ། མོ་ཏེ་མའོ། ཁྱོད་ལ་དེ་ལྟར་འཛེམ་བག་གཏན་ནས་མེད་ཆོག་གམ། སྐབས་འདི་དག་
ཏུ་གནམ་རྒན་མར་སྡིགས་དམོད་བྱེད་ཕོད།” “ངས་སྡིག་དམོད་བྱས་ནས་ཅི་བྱེད། ཡང་
གཅིག་བཤད་ན། གང་ལྟར་ཡང་དེ་ནི་སྡིག་དམོད་བྱས་ནས་བསླངས་པ་ཞིག་མ་ཡིན་ཡ།
ངས་ཁ་མ་གྲག་ཀྱང་དེའང་སྔར་བཞིན་འབྱུང་སྲིད། འདི་ཁྱོད་ཀྱིས་ཧ་ཅང་གསལ་བོར་ཤེས་
པ་ཡིན། དབྱི་ཝན་ཅེ་ལིན—ཉུང་མཐར་ཡང་ཁྱོད་ཀྱིས་རྟོགས་འོས—མཁའ་དབུགས་
ཀྱི་ནང་གློག་གིས་ཁེངས་ཚེ……
“ཆོག་གི ད་ལྟ་ཁྱོད་སོང་ནས་རྩོད་གླེང་གྱིས་དང་། རྩོད་གླེང་གྱིས། གང་དགར་
རྩོད་གླེང་གྱིས་ཤིག—ངས་ཧ་མི་གོ་བ་ནི། ཁང་བ་འདིའི་ཀླད་དུ་ཐོག་འགོག་འཕྲུལ་
ཆས་བཙུགས་མེད་པ་ཤེས་བཞིན་དུ། ཁྱོད་ཀྱི་སྙིང་རྗེ་བོའི་ཆུང་མ་དང་བྱིས་པ་རྣམས་ཀྱིས་
གནམ་རྒན་མའི་བཀོད་སྒྲིག་ལ་ཡོངས་སུ་ཉན་དགོས་པ་དེ་རེད། ཁྱོད་ཀྱིས་བྱ་སྤྱོད་དེ་འདྲ་
སྟོན་ག་ལ་རུང་། སྐབས་འདིར་ཁྱོད་ཀྱིས་ཅི་ཞིག་བགྱི་བཞིན་ཡོད——འདི་འདྲའི་སྐབས་
སུ་འབར་ཞུན་ཡང་སྒྲོན་ཕོད། ཁྱོད་ནི་གཏན་ནས་སྨྱོས་ཟིན་པ་མ་ཡིན་ནམ།”
“གནའ་ཤི་བོ། བུད་མེད་ཁྱོད། འདི་ལ་གནོད་འཚེ་ཅི་ཞིག་ཡོད། ས་འདིར་མུན་ནག་
འཐིབས་ནས་མུ་སྟེགས་པའི་སེམས་པ་ལྟར་ནག ཡང་གཅིག་བཤད་ན.…………”
“མེ་དེ་སོད་ཅིག མྱུར་དུ་མེ་དེ་སོད་ཅིག ཁྱོད་ཀྱིས་བསམ་བཞིན་ང་ཚོ་མི་
ཡོད་ཚད་ཀྱིས་རང་སྲོག་བློས་གཏོང་དུ་འཇུག་རྒྱུ་ཡིན་ནམ། ཐོག་གློག་འདྲེན་པར་འོད་
སྣང་ལས་ཐུ་བ་ཞིག་མེད་པ་ཁྱོད་ཀྱིས་ཤེས་གསལ་ཡིན། (ཤུ་ཕྲུ—ཝ་ལ། ཕེང
ལྡིར—ཕེང—ཕེང) ཨ་ལ། ཁྱོད་ཀྱིས་ཉོན་དང་། ད་ལྟ་ཁྱོད་ཀྱིས་རང་ཉིད་ནས་ཆག་
སྒོ་ཅི་ཞིག་བསླངས་པ་ཤེས་སོང་ངམ།”
“མིན། ངས་ཆག་སྒོ་ཅི་ཞིག་བཟོས་པ་ངས་ཧ་མི་གོ ངས་ཤེས་པ་ཉག་ཅིག་ནི།
འབར་ཤུན་གྱིས་ཐོག་གློག་འདྲེན་སྲིད་པ་དེ་ཡིན། འོན་ཀྱང་དེས་ཐོག་གློག་ཐོན་སྐྱེད་
251འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མི་ནུས་ཡ—འདི་ཙམ་གྱི་སྟེང་ངས་ཁྱོད་དང་རྒྱན་སྐུག་ཆོག ཡང་གཅིག་བཤད་ན་
ཐེངས་འདིར་དེས་ཐོག་གློག་སྤུ་ཙམ་ཡང་འདྲེན་མ་ནུས། རྒྱུ་མཚན་ནི། གལ་ཏེ་འབྲུག་སྒྲ་
དེས་ངའི་འབར་ཞུན་ལ་བསྡིགས་ཁུང་སྤྲད་ཡོད་ཚེ། དེའི་བསྡིགས་ཁུང་སྤྲོད་པའི་ནུས་
མཐུ་ཧ་ཅང་ཐ་ཤལ་ཞིག་ཡིན—ངས་བརྗོད་ཆོག་པ་ཞིག་ནི། ཕལ་ཆེར་ཆ་སྙོམས་ཀྱིས་
ཁྲི་བརྒྱ་ཡི་ནང་ཐེངས་གཅིག་ལའང་འབེན་ཕོག་མི་ཐུབ། ཧེ། ཏུའོ་ལི་མེང་མདའ་འཕེན་ར་
བའི་ནང་དུ། མེ་མདའ་རྒྱག་རྩལ་དེ་འདྲ་ཡ-.………
""
“དཔེ་མེད་པ་ཞིག་རེད། མོ་ཏེ་མའོ། སྐབས་འདིར་ང་ཚོས་འཆི་བར་དྲང་ཐད་ཀྱི་
གདོང་གཏད་ནས་འདི་འདྲའི་ཛ་དྲག་གི་དུས་སུ། ཁྱོད་ཀྱིས་དངོས་གནས་སྐད་ཆ་དེ་འདྲ་
བཤད་སོང་། གལ་ཏེ་ཁྱོད་ཀྱིས་བསམ་པ་རྣམ་དག་གིས…………མོ་ཏེ་མའོ།”
“ཅི་འདྲ་རེད།”
“དེ་རིང་དགོང་མོར་ཁྱོད་ཀྱིས་གསོལ་འདེབས་ཨེ་བྱས།"
“ངས—ངས
—–དེ་སྔ་བྱ་རྩིས་ཡོད། འོན་ཀྱང་རྗེས་སུ་ངས་བཅུ་གཉིས་དང་
བཅུ་གསུམ་བསྒྱུར་ན་གྲངས་ཀ་དུ་ཡིན་པར་བརྩི་བར་གྲ་སྒྲིག་བྱས་པས། དེ་ནས…………”
(ཤུ་ཕྲུ ཕེང—ཕུ། ལྡིར -
ཕུ། ལྡིར ——ཕེང་། ཕེང ——— ཕཱ། ཧོས ཝ་ལ་ལ)
“ཨ་ལ། ང་ཚོ་ཚར་སོང་། ད་ནི་སྐྱོབ་ཐབས་གཏན་ནས་མེད། ཁྱོད་ཀྱིས་སྐབས་འདི་
འདྲ་ཞིག་ལ། བྱ་བ་འདིར་སྣང་མེད་བྱ་ག་ལ་རུང་།”
“འོན་ཀྱང་དེ་དུས་ནི་འདི་འདྲ་བའི་དུས་སྐབས་ཤིག་མིན་ལ། དེ་དུས་ནམ་མཁའ་
གཡའ་དྭངས་པ་ཡིན། ངས་ཇི་ལྟར་ཤེས། ནོར་འཛོལ་ཆུང་ཆུང་དེའི་རྐྱེན་གྱིས། གནམ་
རྒན་མའི་ཐུགས་དགོངས་ལ་ཕོག་ཐུག་བཟོས་ནས། ཁོང་ཁྲོ་ཆེན་པོ་ལངས་སུ་བཅུག་སོང་
ངམ། ཡང་གཅིག་བཤད་ན། ཁྱོད་ཀྱིས་འདི་འདྲའི་དོན་དག་འབྱུང་དཀའ་བ་ཤེས་བཞིན་དུ།
ངས་ཡང་བསྐྱར་ཡིད་ལ་མ་ཤར་བ་ནི་ཁྱོད་ཀྱིས་དོན་འདི་ལ་ཤིག་གི་སྟེང་ལ་སྟ་རེ་འཕྱར་
252དབྱིན་སྒོར་ཁྲི་བརྒྱ་ཤོག་མ།
བར་བྱེད་པ་དེ་ཡིན། ཉུང་མཐར་ཡང་ང་ལ་མཚོན་ན་དེ་འདྲ་མཉམ་མིན། ལོ་བཞིའི་སྔོན་
ངས་ས་འགུལ་ཐེངས་དེ་བསླངས་སོང་བ་ནས་བཟུང་། གཞུག་ཏུ་ངས་གཏན་ནས་གསོལ་
འདེབས་ཆད་མ་མྱོང་།"
“མོ་ཏེ་མའོ། ཁྱོད་ཀྱིས་སྐད་ཆ་འདི་འདྲ་ཞིག་བཤད་པར་ངོ་མི་གནོང་ངམ། ཁྱོད་
ཀྱིས་ཐེངས་དེའི་ཚ་རྒྱས་སེར་ནད་བརྗེད་སོང་ངམ།"
“སྙིང་ཉེ། ཁྱོད་ཀྱིས་ནམ་རྒྱུན་ཚ་རྒྱས་སེར་ནད་ངའི་སྟེང་དུ་བཀལ་འདུག ངས་
བལྟས་ན་འདི་ནི་ཡེ་ནས་ལུགས་མཐུན་ཞིག་མ་རེད། གློག་འཕྲིན་གཏོང་བ་ཞིག་ཡིན་
ནའང་། ཁྱོད་ཀྱིས་ཀྱང་བར་བརྒྱུད་ཀྱི་ས་ཚིགས་འགའ་བརྒྱུད་ནས། ད་གཟོད་མེང་ཧྥེ་སི་ལ་
མི་བརྒྱུད་ཐབས་མེད་པ་ཞིག་ཡིན། དེས་ན། ངའི་ཐེངས་ཤིག་གི་གསོལ་འདེབས་སྟེང་སྣང་
མེད་བྱས་པ་ཙམ་གྱིས། དེ་འདྲའི་རིང་བའི་ས་ཆ་ཞིག་ལ་ཤུགས་རྐྱེན་བཟོ་སྲིད་དམ། དེའི་
འགན་འཁུར་བར་ང་རང་འཐད་པ་ཡིན། དེའི་རྒྱུ་མཚན་ནི་ས་འགུལ་ཐག་ཉེ་སར་བྱུང་
མོད། ང་ནི་ངོ་མ་ལས་ངན་ཡིན་པས་སོ། །ངས་ཐེངས་རེ་རེའི་འགན་གནའ་ཤི་བོ……………
(ཤུ་ཕྲུ—ཕེང་། ལྡིར —ཕེང་། ཕེང་། —ཕིན)
“ཨ། ཨ་ལ། ཨ་ལ། ཨ་ལ། དེ་དངོས་པོ་ཅི་ཞིག་ལ་ཕོག་པ་ངས་ཤེས། མོ་ཏེ་མའོ། ད་
ནི་ང་ཚོ་སང་ཉིན་བར་གསོན་མི་ཐུབ། ང་ཚོ་ཤི་རྗེས། དེ་ལྟར་བྱས་ན་ཁྱོད་ལ་ཕན་པ་ཡོད།
གལ་ཏེ་ཁྱོད་ཀྱིས་ཡིད་འཛིན་ནུས་ཚེ། ཁྱོད་ཀྱིས་བཤད་པའི་སྐད་ཆ་རྣ་བར་མི་འགྲོ་བ་དེ་
དག———མོ་ཏེ་མའོ།”
“འོ། ང་ལ་ཡང་ཅི་བྱུང་།”
“ཁྱོད་ཀྱི་སྐད་སྒྲ་ལ། ཉན་ན་ཕལ་ཆེར—མོ་ཏེ་མའོ། ཁྱོད་དངོས་གནས་ཡོངས་སུ་
ཕྱེས་པའི་རྩིག་ཐབ་འགྲམ་འགྲེང་ཕོད་པ་རེད།”
“ངས་ངོ་མ་ནོར་འཁྲུལ་ཆེན་པོ་ཞིག་བཟོས།”
253འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“དེ་ནས་ཁ་གྱེས་དང་། རེམ་པར་གྱེས་ཤིག ཁྱོད་ཀྱིས་ངོ་མ་བསམ་བཞིན་ང་ཚོ་
མི་ཡོད་ཚད་བརླག་རྒྱུ་ཡིན་པ་དང་འདྲ། ཁྱོད་ཀྱིས་མི་རྟོགས་སམ། ཕྱི་རོལ་གྱི་དུད་ཁུང་
ནི་ཆེས་བཟང་བའི་ཐོག་གློག་འདྲེན་སྦུགས་ཡིན། སྐབས་འདིར་ཁྱོད་ཡང་གང་དུ་བུད་
སོང་ངམ།”
“ང་འདི་ན་ཡོད། སྒེའུ་ཁུང་འགྲམ་དུ།”
“ཨ་ལ། གནམ་རྒན་མས་སྙིང་རྗེས་གཟིགས་རོགས། ཁྱོད་སྨྱོས་པ་ཡིན་ནམ། རེམ་
པར་དེ་དང་གྱེས་པར་གྱིས། ཐ་ན་མཆན་གྱི་བྱིས་པས་ཀྱང་ཤེས་སྲིད་དེ། ཆར་ཐོག་འབབ་
པའི་དུས་སུ་སྒེའུ་ཁུང་ཉེ་སར་འགྲེང་ཚེ། ཁྱོད་ཀྱི་སྲོག་སྐྱེལ་ངེས་ཡིན། ཨ་ལ། ཨ་ལ། ད་ནི་
ང་སང་ཉིན་བར་གསོན་མི་ཐུབ་པ་ངས་ཤེས། མོ་ཏེ་མའོ།”
“དོན་ཅི་ཞིག་རེད།”
“ཤུར་ཤུར་ཞིག་གྲག་བཞིན་པ་དེ་ཅི་ཞིག་རེད།
“ང་ཡིན།
“ ཁྱོད་ཀྱིས་ཅི་ཞིག་བྱེད་བཞིན་ཡོད། "
“ངའི་སྐ་རགས་འཚོལ་བཞིན་ཡོད།”
“རེམ། མྱུར་དུ་དངོས་པོ་དེ་དག་གཡུགས་ཤིག ངས་ཚོད་དཔག་ཐུབ་པ་ནི། ཁྱོད་
ཀྱིས་བསམ་བཞིན་དུས་སྐབས་འདི་འདྲ་ཞིག་བདམས་ནས་ལྭ་བ་དེ་དག་གྱོན་སྲིད་པ་ཡིན།
འོན་ཀྱང་ཁྱོད་ཀྱིས་མངོན་གསལ་ཤེས་ཏེ། རིག་གཞུང་མཁས་དབང་ཡོད་ཚད་ཀྱིས་ཐུགས་
མཐུན་སྒོས་གསུང་རྒྱུར། བལ་གྱི་ནོམ་པས་ཐོག་གློག་ཚུར་འགུགས་པ་ཡིན། འོ། ཨ་ལ། ཨ་
ལ། མི་ཞིག་གི་ཚེ་སྲོག་ལ་རང་བྱུང་གནོད་འཚེ་ཐེབས་པ་ད་དུང་མི་འདང་བར། ཁྱོད་ཀྱིས་
ཐབས་བརྒྱ་ཇུས་སྟོང་གིས་ཉེན་ཁ་དེ་འདྲར་ཁ་སྣོན་མ་བྱས་ན་མི་ཆོག་གམ། འོ། གླུ་མ་ལེན་
རོགས། ཁྱོད་ཀྱི་སེམས་སུ་ཅི་ཞིག་དྲན་ཡོད།”
254དབྱིན་སྒོར་ཁྲི་བརྒྱ་ཤོག་མ།
“ཧེ། འདི་ལའང་གནོད་པ་ཅི་ཡོད། "
“མོ་ཏེ་མའོ། ངས་ཁྱོད་ལ་སྐད་ཆ་འདི་བཤད་ཨེ་མྱོང་ཞེས་དྲིས་ཚེ། ངས་སྔར་ནས་
ཐེངས་བརྒྱ་ཡན་ལ་བཤད་མྱོང་།
གླུ་བླངས་ཚེ་མཁའ་དབུགས་ལ་སྒུལ་ཤུགས་སྩོལ་ནུས་ཏེ།
དེས་གློག་རྒྱུན་གྱི་འཁོར་བསྐྱོད་འགོག་པར་བཤད་པ་ཡིན། དེ་ནས——ཁྱོད་ཀྱིས་སྐབས་
འདིར་སྒོ་དེ་འབྱེད་དོན་ཅི་ཡིན།”
“ཨ་ལ། བུད་མེད་ཁྱོད་ལ་ལྟོས་དང་། དེ་ལྟར་བྱས་ན་གནོད་པ་ཅི་ཞིག་མཆིས།”
“གནོད་པ། དེ་ལྟར་བྱས་ན་ཁྱོད་འཆི་རུ་འཇུག་པ་ཡིན། མི་སུ་ཡིན་ཡང་། གནད་
དོན་འདི་ལ་མཉམ་འཇོག་ཉུང་ཙམ་བྱས་ཚེ། ཁོས་ཤེས་སྲིད་དེ། རྒྱུ་རླུང་གི་ནང་དུ་བཞག་
པ་ན། ཐོག་གློག་འདྲེན་སྲིད་པ་དེ་ཡིན། ཁྱོད་ཀྱིས་ད་དུང་དེ་ཚང་མ་བརྒྱབ་མེད། དེ་དམ་
པོར་རྒྱོབས་ཤིག—མགྱོགས་མྱུར་གྱིས་ཤིག དེ་མིན་ང་ཚོ་ཚང་མ་ཚར་རྒྱུ་རེད། འོ།
སྐབས་འདི་འདྲའི་དུས་སུ། སྨྱོན་པ་ཞིག་དང་མཉམ་དུ་བཀག་བསྐྱིལ་བྱས་པ་འདི། ངོ་མ་
ལས་ངན་རེད། མོ་ཏེ་མའོ། ཁྱོད་ཀྱིས་སྐབས་འདིར་ཡང་སྙིང་ཅི་ཞིག་བྱེད་བཞིན་ཡོད།”
“ཅི་ཡང་བྱེད་ཀིན་མེད། རང་འབབ་ཆུའི་ཁ་ཕྱེས་པ་ཙམ་ཡིན། ཁང་བ་འདིའི་ནང་
དྲོ་ཞིང་རླུང་མི་རྒྱུ། ངས་ཁ་ལག་ཅིག་འཁྲུད་དགོས།”
“ཁྱོད་ཀྱིས་རང་ཚོད་ཟིན་པའི་ནུས་པ་ཉམས་ཡོད་པ་ཐག་གིས་ཆོད། ཐོག་མདས་
གཞན་པའི་དངོས་པོ་གང་རུང་ལ་ཕོག་ཐེངས་གཅིག་གིས་ཆུ་ལ་ཐེངས་ལྔ་བཅུ་ཕོག་སྲིད།
དེ་ཡོངས་སུ་རྒྱོབས་ཤིག འོ། སྙིང་ཉེ། ང་ཚོ་ལ་སྐྱོབ་ཐབས་གང་ཡང་མེད་པ་དེ་ངས་ཁག་
ཐེག་བྱས་པ་ཡིན། ངའི་ངོ་མ་བསམ། ——མོ་ཏེ་མའོ། ད་སོ་མའི་དེ་ཅི་ཞིག་ཡིན།”
“དེ་ནི་ཤི——དེ་ནི་འདྲ་པར་ཞིག་རེད། ངས་ཐུག་བརྒྱབ་ནས་ལྷུང་བ་རེད།”
“དེས་ན། ཁྱོད་ནི་གྱང་ལ་ཉེ་བར་བཅར་ཡོད། མི་སུ་ནི་འདི་འདྲའི་བྱུང་རྒྱལ་ཞིག་
[1] “གནའ་ཤིའི” ཚིག་ཕྱེད་བཤད་མ་ཚར་བ་ཡིན།
255འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཡིན་པ་ངས་སྔར་ནས་གོ་མ་མྱོང་། ཁྱོད་ཀྱིས་གྱང་ནི་ཐོག་གློག་གི་གློག་རྒྱུན་འདྲེན་རྫས་
མཆོག་གྲས་དེ་ཡིན་པ་མི་ཤེས་སམ། རེམ་པར་ས་དེ་ནས་ཕར་སོངས་ཤིག ཁྱོད་ཀྱིས་ཀྱང་
སྡིགས་དམོད་དགོས་པ་ཅི་མི་ཆོག འོ། ཁྱོད་ནི་མ་རབས་ངན་པའི་ཚད་འདི་ལ་ཅི་ནས་
སླེབས་ཆོག་གམ། ཁྱོད་ཀྱི་ཁྱིམ་མི་ཉེན་ཁའི་སར་བཅར་འདུག་པར་ལྟོས་དང་། མོ་ཏེ་མའོ།
ཁྱོད་ཀྱིས་སྔར་ནས་བྱ་སྒྲོའི་ཉལ་གདན་ཞིག་མངགས་ཉོ་བྱས་ཟིན་ནམ།"
“མངགས་ཉོ་བྱས་མེད། ངས་བརྗེད་སོང་།”
“བརྗེད་སོང་། དེ་ལྟར་ཁྱོད་ཀྱིས་སྲོག་གཅིག་གི་སྐྱིན་ཚབ་སྤྲོད་སྲིད་པ་ཡིན། གལ་ཏེ་
ཁྱོད་ལ་ད་ལྟ་བྱ་སྒྲོའི་ཉལ་གདན་ཞིག་ཡོད་ཚེ། དེ་ཁང་བའི་དཀྱིལ་དུ་བཏིངས་ནས། དེའི་
སྟེང་ཉལ་ཆོག་ལ། ཁྱོད་ཀྱི་བདེ་འཇགས་ཁག་ཐེག་བྱས་ཆོག་པ་ཡིན། འདིའི་ནང་དུ་ཤོག་
ཅིག——རེམ་པར་ཤོག ཁྱོད་ཀྱིས་སྔར་ལས་འདོ་མེད་ཀྱི་ནོར་འཁྲུལ་ཞིག་བཟོ་བའི་
བར་གླགས་མ་རྙེད་པ་དང་བསྟུན་ནས་རེམ་པར་ཤོག་
ངས་ཚོད་ལྟ་ཞིག་བྱས་ཀྱང་། ཁང་ཆུང་དེའི་སྒོ་བརྒྱབ་ཟིན་འདུག ངེད་གཉིས་
ནང་དུ་མི་ཤོང་། ང་ཚོ་དེ་ནས་དབུགས་ཐུམ་དུ་འཆི་འདོད་པ་མ་གཏོགས་མི་ཤོང་བ་ཡིན།
སྐབས་ཤིག་ལ། ངས་ཁ་གདངས་ཏེ་དབུགས་ལེན་ཞོར། ནང་དུ་འཚང་ནས་སོང་། ངའི་ཆུང་
མས་སྐད་ཆེན་པོས་བོས་བྱུང.…..…
“མོ་ཏེ་མའོ། ཁྱོད་ཀྱི་བདེ་འཇགས་ལ་ཁག་ཐེག་བྱ་ཆེད། དོན་དག་ལ་ལ་ཞིག་ཁྱོད་
ཀྱིས་ངེས་པར་བསྒྲུབ་དགོས། ང་ལ་རྩིག་ཐབ་ཐེམ་པའི་འཇར་མན་ཡི་གེའི་དཔེ་ཆ་དེ་སྟེར་
རོགས། ད་དུང་ཞག་སྒྲོན་ཞིག་སྩོལ་རོགས། འོན་ཀྱང་། དེ་བསྒྲོན་མི་དགོས། ང་ལ་འབར་
ཞུན་རྐང་གཅིག་བྱིན་དང་། ངས་འདི་ནས་བསྒྲོན་པར་བྱ། དཔེ་ཆ་དེའི་ནང་མཛུབ་སྟོན་
གསལ་བཤད་འགའ་ཡོད།”
ངས་དཔེ་ཆ་དེ་བཙལ—ཕར་སྤྲད་པའི་སྐྱིན་ཚབ་ནི་མེ་ཏོག་བུམ་པ་ཞིག་དང་
256དབྱིན་སྒོར་ཁྲི་བརྒྱ་ཤོག་མ།
གཞན་ཆག་སླ་བའི་དངོས་པོ་འགའ་ཡིན། དེ་ནས་ངའི་ལྕམ་མོས་རང་ཉིད་དང་མོའི་ཞག་
སྒྲོན་མཉམ་གཅིག་ཁང་ཆུང་དེའི་ནང་བཅུག་པ་ཡིན། ང་ལ་རེ་ཞིག་ལྷིང་འཇགས་ཐོབ།
དེར་མཐུད་དེ་མོས་འུར་བརྒྱབ་ནས་ན་རེ།
“མོ་ཏེ་མའོ། ད་སོ་མའི་དེ་ཅི་ཞིག་རེད།”
“ཅང་མ་རེད། བྱི་ལ་དེ་ཡིན།'
“བྱི་ལ་དེ། ཨ་ལ། ད་ནི་ཚར་སོང་། མྱུར་དུ་དེ་འཛིན་རོགས། དེ་ཁྲུས་སྒམll}ནང
བཀག་བསྐྱིལ་བྱོས་ཤིག རེམ་དགོས། སྙིང་ཉེ། བྱི་ལའི་ལུས་ཡོངས་གློག་ཡིན་ཡ། ངས་ཐག་
གཅོད་ཕོད་པ་ནི། མཚན་གང་བོའི་འཇིགས་རུང་གི་ཉེན་ཁ་བརྒྱུད་མཐར་ངའི་མགོ་སྐྲ་
ཡོངས་སུ་དཀར་པོར་འགྱུར་རྒྱུ་དེ་ཡིན།”
ངས་རྣ་བར་ཡང་བསྐྱར་སྐད་འགག་ཏོའི་ངུ་སྐད་ཅིག་ཐོས། དེའི་ཆེད་དུ་མིན་ན། ངས་
ནི་དེ་འདྲའི་མུན་ནག་ནང་དགོད་བྲོ་བའི་དོན་དག་དེའི་ཆེད་དུ་ལག་པ་འགུལ་ཙམ་དང་
རྐང་བ་སྤོ་ཙམ་ཡང་བྱེད་མི་སྲིད། འོན་ཀྱང་། ངས་མཇུག་མཐར་ང་རང་གི་འགན་ཁུར་
ལག་བསྟར་བྱེད་མགོ་བརྩམས——རྐུབ་བཀྱག་རྒྱབ་བསྙེས་མ་འགའ་ལས་ཕར་བརྒལ་ཏེ།
བར་གཅོད་སྣ་ཚོགས་ལ་ཐུག་བརྒྱབ། དངོས་པོ་ཡོད་ཚད་དེ་དག་ནི་རྒྱུ་སྤུས་སྲ་མོ་ཡིན་ལ།
མང་ཤོས་ཀྱི་མཐའ་མཚམས་ཀྱང་མདུང་རྩེ་ལྟར་རྣོ—མཇུག་མཐར་ངས་བྱི་ལ་ཆུང་བ་
དེ་ཁྲུས་ཁང་གི་ཆ་སྒམ་ནང་བཀག་ཐུབ་པ་བྱུང་། རིན་གོང་སྒོར་བརྒྱ་ལྷག་ཡིན་པའི་ཁྱིམ་
ཆས་ལ་ཐུག་བརྒྱབ་ནས་བརླགས་ཤིང་། ང་རང་གི་རྐང་བར་སྐྱི་ཤུད་ཕུད། དེར་མཐུད་ནས་
ཁང་ཆུང་དེའི་ནང་སྐད་འགག་ཏོའི་སྐད་སྒྲ་ཞིག་བསྒྲགས་འོངས་པར།
“དཔེ་ཆའི་སྟེང་བཤད་པ་ལྟར་ན། ཆེས་བདེ་འཇགས་ཀྱི་བྱེད་ཐབས་ནི། ཁང་བའི་
དཀྱིལ་གྱི་རྐུབ་བཀྱག་རྒྱབ་བསྙེས་མ་ཞིག་གི་སྟེང་ཡར་འགྲེང་རྒྱུ་དེ་ཡིན། མོ་ཏེ་མའོ། ངེས་
[1] སྟེང་དུ་ཁྲུས་གཞོང་དང་ཆུའི་རྫ་སྣོད་བཞག་ཡོད་པའི་སྒམ་ཆུང་།
257འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
པར་དུ་གློག་རྒྱུན་འདྲེན་རྫས་མིན་པའི་རྐུབ་བཀྱག་རྒྱབ་བསྙེས་མའི་རྐང་བ་ཡིས་གློག་
རྒྱུན་གཅོད་དགོས། དེ་ནི། ཁྱོད་ཀྱིས་ངེས་པར་རྐུབ་བཀྱག་རྒྱབ་བསྙེས་མའི་རྐང་བ་
ཤེལ་ཕོར་ནང་འཇུག་དགོས་ཟེར་བ་ཡིན། (ཤུ་ཕྲུ།—ཕེན—ལུའོ།——ཝ་ལ་ལ)
ཨ་ལ། ཁྱོད་ཀྱིས་ཉོན་དང་། ངེས་པར་རེམ་དགོས། མོ་ཏེ་མའོ། ཁྱོད་ལ་མ་ཕོག་སྔོན་དུ་
རེམ་དགོས།”
ངས་ཤེལ་ཕོར་ཞིག་བཙལ་ནས་རྙེད་རྒྱུ་དེ་ལས་སླ་བོ་ཞིག་མ་རེད། ངས་ཆེས་མཇུག་
གི་བཞི་བོ་བླངས་ནས——ལྷག་མ་དག་ཆག་ཚར་སོང་། ངས་རྐུབ་བཀྱག་རྒྱབ་བསྙེས་
མའི་རྐང་བའི་གློག་རྒྱུན་བཅད་རྗེས་བཀའ་སློབ་གཞུག་མ་ཅི་ཡིན་དྲིས་པ་ཡིན།
“མོ་ཏེ་མའོ། དཔེ་ཆའི་སྟེང་བཤད་པ་ནི། ཆར་ཐོག་དབབ་སྐབས། ལྕགས་རིགས་ཏེ། དཔེར་
ན་མཛུབ་དཀྲིས་སམ། དུས་ཚོད། ལྡེ་མིག་སོགས་དངོས་པོ་ལུས་སྟེང་དུ་ཁྱེར་མི་རུང་ལ། གང་
ཡིན་སར་གཡུག་མི་རུང་། དཔེར་ན་ལྕགས་རིགས་མང་པོ་མཉམ་དུ་བཞག་པའམ། ཡང་ན་
དེ་ཚོ་དང་དངོས་པོ་གཞན་འབྲེལ་དུ་བཅུག་སྟེ། ཐབ་སྟེགས་ཡིན་ནའང་ཆོག མེ་ཐབ་སྟེང་
ཡིན་ནའང་ཆོག ལྕགས་ཀྱི་དྲ་བའི་སྟེང་ངམ་གཞན་པའི་རིགས་མཐུན་དངོས་པོའི་སྟེང་
གཞག་མི་རུང་བ་ཡིན།[1] འདིའི་ནང་དོན་ཅི་ཡིན་ནམ། མོ་ཏེ་མའོ། འདིས་ནི། ཁྱོད་ཀྱིས་
ངེས་པར་ལྕགས་རིགས་རེ་རང་གི་ལུས་སྟེང་ཁྱེར་དགོས་ཟེར་བ་ཡིན་ནམ། དེ་མིན། ཁྱོད་
རང་ངེས་པར་དེ་ཚོ་དང་ཐག་རིང་དུ་གྱེས་དགོས་ཟེར་བ་ཡིན།”
“དེ་ད། ངས་གསལ་བོ་མི་ཤེས། དེ་གསལ་བོ་ཞིག་བཤད་མེད་པ་འདྲ། འཇར་མན་ཡི་
གེའི་དཔེ་ཆ་ཡོད་ཚད་དུ་བཏོན་པའི་བསམ་འཆར་གང་ཞིག་ཏུའང་ཕལ་ཆེར་གསལ་བོ་
ཞིག་བཤད་མེད། འོན་ཀྱང་། ངས་བལྟས་ན་ཚིག་དེའི་ནང་སྤྱད་པའི་འབྲེལ་སྒྲ་མང་ཤོས་ནི།
ཁ་ལ་བཏོན་ཚེ་སྟབས་བདེ་ཡོང་ཆེད་ཡིན། འདི་དང་དེ་ནས་ཀྱང་ཉུང་ཤོས་ཤིག་གི་བདག་
[1] མ་ཡིག་འཇར་མན་གྱི་ཡི་གེ་ཡིན།
258དབྱིན་སྒོར་ཁྲི་བརྒྱ་ཤོག་མ།
སྒྲ་དང་བྱ་བའི་ཡུལ་བརྗེ་སྤོར་བྱས་འདུག དེའི་ཕྱིར་ངས་བལྟས་ན། དེས་ནང་དོན་ནི།
ཁྱོད་ཀྱིས་ངེས་པར་ལྕགས་རིགས་འགའ་ལུས་སྟེང་དུ་ཁྱེར་དགོས་པར་བཤད་པ་ཡིན།”
“རེད། ནང་དོན་དེ་ཡིན་ཁོ་ཐག་རེད། དེ་ནི་ལུགས་མཐུན་རང་འགྲུབ་ཅིག་རེད།
ཁྱོད་ཀྱིས་ལྟོས་དང་། དེ་ཚོ་ནི་ཐོག་འགོག་ཁབ་ཀྱི་ངོ་བོ་འཛོམས་པའི་རིགས་ཡིན། ཁྱོད་
ཀྱིས་མེ་འགོག་མཁན་གྱི་ལྕགས་ཞྭ་དེ་གྱོན་དང་། མོ་ཏེ་མའོ། དེའི་མང་ཤོས་ལྕགས་རིགས་
སུ་གཏོགས་པ་ཡིན། "
ངས་དེ་རྙེད་བྱུང་ནས། གྱོན་པ་ཡིན—ཚ་གདུག་གི་མཚན་མོར། རླུང་མི་རྒྱུ་བའི་
ཁང་བ་ཞིག་ཏུ། དེ་ནི་ཧ་ཅང་ལྗིད་ཅིང་མི་སྐྱིད་པའི་གྱོན་ཆས་ཤིག་ཡིན། ཐ་ན་ངའི་ལུས་སྟེང་
གི་ཉལ་ལྭ་དེའང་ལྷག་མ་རུ་གྱུར་ནས་ང་ལ་དེ་འདྲའི་དགོས་མཁོ་མེད་པར་སྣང་འདུག
“མོ་ཏེ་མའོ། ངས་བསམ་ན། ངེས་པར་དུ་ཁྱོད་ཀྱི་མཁལ་སྐེད་སྲུང་སྐྱོབ་བྱ་དགོས།
ཁྱོད་ཀྱི་དམངས་དམག་གི་རལ་གྲི་དེ་སྐག་ལ་འདོགས་དགོས་སམ།"
ངས་དེ་ལྟར་བྱས།
“ཝ་ཡེ། མོ་ཏེ་མའོ། ཁྱོད་ཀྱིས་ངེས་པར་ཁྱོད་ཀྱི་རྐང་བ་སྲུང་སྐྱོབ་བྱ་ཐབས་ཤིག་
འཚོལ་དགོས། ཁྱོད་ཀྱིས་ངེས་པར་ཁྱོད་ཀྱི་རྟ་ཚེར་ཅན་གྱི་འཇུར་རྟ་དེ་གོན་དགོས།”
ངས་བཀའ་བཞིན་བསྒྲུབས་ནས——ཁ་གཅིག་ཀྱང་མ་གྲག་པར——བཟོད་སྒོམ་
བྱེད་ཅི་ཐུབ་བྱས།
“མོ་ཏེ་མའོ། དཔེ་ཆའི་སྟེང་བཤད་རྒྱུར། འབྲུག་གྲག་གློག་འཁྱུག་སྐབས་ཧ་ཅང་ཉེན་ཁ་ཆེ།
དེའི་རྒྱུ་མཚན་ནི་དུས་ཚོད་འཁོར་ལོ་རང་སྟེང་ནས་མཁའ་དབུགས་འཁོར་བསྐྱོད་བྱེད་པར་སྒྲ་
ཆེན་སྒྲོག་སྲིད་ལ། ཡང་ན་ཐུའུ་ཨེར་མུའུ་རི་བོའི(འཇར་མན་བྱང་ཕྱོགས་ཀྱི་རི་མཐོན་པོ་ཞིག)
མཐོ་ཚད་ཀྱིས་ཕལ་ཆེར་ཐོག་གློག་འདྲེན་སྲིད་པ་ཡིན།[1] མོ་ཏེ་མའོ། འདིའི་ནང་དོན་ནི།
[1] མ་ཡིག་འཇར་མན་གྱི་ཡི་གེ་ཡིན།
259འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཆར་ཐོག་ཡོད་པའི་སྐབས་སུ། གལ་ཏེ་ཁྱོད་རང་ལྷ་ཁང་གི་དུས་ཚོད་འཁོར་ལོར་མ་རེག་
ཚེ། དེ་ལ་ཉེན་ཁ་ཡོད་དམ་ཞེས་ཟེར་བ་ཡིན་ནམ།”
“རེད་ཡ། ཧ་ལམ་དེའི་ནང་དོན་རེད—གལ་ཏེ་ཚིག་དེའི་ནང་བདག་སྒྲ་རྐྱང་
བའི་འདས་ཚིག་སྤྱད་པ་ཡིན་ཚེ། ངས་ནང་དོན་དེ་ལྟར་ཡིན་པར་སྙམ། རེད། ངས་བལྟས་
ན་ནང་དོན་དེས་མཚོན་པ་ནི། ལྷ་ཁང་གི་དུས་ཚོད་འཁོར་ལོའི་ཐོག་ཁང་དེ་འདྲ་མཐོ་
ཞིང་། ནང་རྫོང་དུ་རླུང་མེདརྐྱེན། ཐོག་གློག་དང་འཕྲད་པའི་སྐབས་སུ། གལ་ཏེ་ཁྱོད་
སོང་ནས་ཆུ་ཚོད་འཁོར་ལོ་དེ་དག་ལ་མ་རེག་ཚེ། དེ་ནི་ཧ་ཅང་ཉེན་ཁ་ཆེ་བ་ཞིག་ཡིན།3
ད་དུང་། ཁྱོད་ཀྱིས་མཉམ་འཇོག་མ་བྱས་པར་ཚིག་འདིའི་ཚིག་སྦྱོར་ཁོ་ནར་བལྟས་པ་
ཡིན་ནམ—
99
“དེ་ལ་དོ་སྣང་བྱ་མི་དགོས། མོ་ཏེ་མའོ། སྟོང་གཏམ་ཁོ་ན་བཤད་ནས་རིན་ཐང་ལྡན་
པའི་དུས་ཚོད་མ་བརླག་རོགས། ཟས་བརྡ་གཏོང་བྱེད་ཀྱི་ཅོང་ཆེན་པོ་དེ་ཚུར་ལོངས་ཤིག
དེ་སྒོ་ཁ་རུ་ཡོད། རེམ། མོ་ཏེ་མའོ། སྙིང་ཉེ། དེ་ལྟར་བྱས་ཚེ་ང་ཚོ་ཕལ་ཆེར་བདེ་འཇགས་
ཡིན་ཆོག འོ། སྙིང་ཉེ། ངའི་ངོ་མ། ང་ཚོར་ཐར་ཐུབ་སོང་བར་རློམ།”
ང་ཚོའི་ཚ་བྱོལ་གཞིས་མིན་སྤྲོ་ཁང་དེ། རི་ཆུང་ཞིག་གི་ཡང་སྟེང་དུ་མཐོན་པོར་
གནས་ཡོད་ལ། དེས་གཞོང་ས་ལེབ་མོ་ཞིག་ལ་ཐུར་ལྟ་བྱས་ཡོད་པ་དང་འདྲ། ང་ཚོའི་ཉེ་
སར་ཞིང་པའི་གཞིས་མལ་འགའ་ཡོད——ང་ཚོ་དང་ཆེས་ཉེ་བ་དེའི་བར་ཐག་ལ་ཕལ་
ཆེར་མཱ་སུམ་བརྒྱ་བཞི་བརྒྱ་ཙམ་ཡོད།
ང་རྐུབ་སྟེགས་རྒྱབ་བསྙེས་མ་དེའི་སྟེང་དུ་ཡར་འགྲེང་ནས། ཤེད་ཤུགས་གང་ཡོད་
ཀྱིས་ཅོང་རྒན་ཆེན་པོ་དེ་ཏིང་ལིང་ལིང་དུ་བསྒུལ་ཏེ་ཧ་ལམ་ཆུ་ཚོད་སྐར་ཆ་བདུན་བརྒྱད་
[1] མ་ཡིག་འཇར་མན་གྱི་ཡི་གེ་ཡིན།
[2] མ་ཡིག་འཇར་མན་གྱི་ཡི་གེ་དང་། ནང་དོན་རླུང་མི་རྒྱུག་པ་སྟོན་པ་ཡིན།
260དབྱིན་སྒོར་ཁྲི་བརྒྱ་ཤོག་མ།
ཙམ་འགོར་བའི་སྐབས་དེར། གློ་བུར་དུ་ང་ཚོའི་སྒེའུ་ཁུང་རྩིབ་ལག་མ་ཕྱི་རོལ་ནས་ཕྱེས་
བྱུང་ལ། སྒེའུ་ཁུང་ལས་གཡག་མིག་གློག་སྒྲོནuགྱི་འོད་ཅིག་མིག་ལ་འཚེར་ཏེ་ཐོན་བྱུང་།
དེར་མཐུད་དེ་མི་ཞིག་གིས་སྐད་སྦོམ་པོས་འདྲི་བ་ཐོས་བྱུང་སྟེ།
“འདི་རུ་ཡང་སྙིང་དོན་ཅི་ཞིག་བྱུང་སོང་།
སྒེའུ་ཁུང་ཕྱི་རོལ་ཡོངས་སུ་མི་མགོ་ཡིས་ཁེངས་ཏེ་མགོ་བོའི་སྟེང་དུ་མིག་གིས་ཁེངས་
ཤིང་། ཚང་མས་སེམས་འགུལ་ཐེབས་པའི་རྣམ་འགྱུར་གྱིས་ངའི་ལུས་སྟེང་གི་ཉལ་ལྭ་དང་།
ངའི་འཐབ་འཛིང་དུ་སྟ་གོན་བྱས་པའི་དྲག་ཆས་དེར་འབུར་ཚུགས་སུ་བལྟས་འདུག
ངའི་ལག་པས་ཅོང་དེ་འཛིན་མ་ཐུབ་པར་ཐེ་ཚོམ་ངང་རྐུབ་སྟེགས་རྒྱབ་བསྙེས་མ་
ལས་མར་བབས་ནས། ན་རེ།
“དོན་ཅི་ཡང་མེད། གྲོགས་པོ་ཚོ ——འབྲུག་གྲག་ཐོག་རྒྱག་ཐེངས་དེས་སེམས་
ལ་མི་སྐྱིད་པ་ཞིག་བཟོས་པ་ཙམ་ཡིན། ངས་ད་ལྟ་ཐོག་འགོག་བྱ་ཐབས་ཤིག་འཚོལ་
བ་ཡིན།”
“འབྲུག་གྲག་ཅི། ཐོག་རྒྱག་ཅི། སྐུ་ཞབས་མའེ་ཁོ་ཝེ་ལེན། ཁྱོད་ཀྱི་དྲན་ཤེས་མ་
འཁྲུག་བར་དུ་མི་ཆོག་གམ། སྐབས་འདི་ནི་སྐར་ཚོགས་ཀྱིས་མཁའ་དབྱིངས་ཁེངས་པའི་
མཚན་མོ་ཞིག་ཡིན་ལ། ཆར་ཐོག་གང་ཡང་མི་སྣང་།”
ངས་ཕྱི་རོལ་དུ་བལྟས་པ་ན། ཡ་མཚན་པར་གྱུར། སྐད་ཅིག་མ་དེ་རུ་ཡ་མཚན་སྐྱེས་
ནས་སྐད་ཆའང་མི་ཤོད་པར་གྱུར། དེ་ནས། ངས་ན་རེ།
“དོན་འདི་ཅི་ཞིག་ཡིན་པ་ངས་གསལ་བོར་མ་ཤེས། ང་ཚོས་མངོན་གསལ་དུ་སྒེའུ་
ཡོལ་དང་སྒེའུ་ཁུང་རྩིབ་ལག་མའི་བར་གསེང་ནས་འོད་འཚེར་བ་མཐོང་བྱུང་ལ། འབྲུག་
གྲག་པའི་སྒྲ་ཡང་ཐོས་པ་ཡིན།”
[1] མཚན་མོ་ཉེན་སོན་སྐོར་གཡེང་ལ་སྐྱོད་སྐབས་རྒྱུན་དུ་བཀོལ་བའི་ལག་ཁྱེར་གློག་སྒྲོན་ཞིག
261འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མི་དེ་དག གཅིག་རྗེས་གཉིས་མཐུད་དུ་བགད་ནས་ས་རུ་འགྱེལ་སོང—མི་
གཉིས་བགད་དེ་ཤི་སོང་། ལས་བཟང་གསོན་པོའི་ཁྲོད་ཀྱི་མི་ཞིག་གིས་ན་རེ།
“ཡིད་ཕངས་པ་ཞིག་ལ་ཁྱོད་ཚོས་ཡིད་དུ་མ་ཤར་བ་ནི་ཁྱོད་ཚོའི་སྒེའུ་ཁུང་རྩིབ་
ལག་མ་ཕྱེས་ནས། རྒྱང་རིང་གི་རི་མཐོན་པོ་དེའི་ཡང་རྩེར་རྒྱང་ལྟ་བྱེད་རྒྱུ་དེ་རེད། ཁྱོད་
ཚོས་གོ་ཐོས་བྱུང་བའི་སྒྲ་ནི་སྒྱོགས་ཆེན་གྱི་སྒྲ་ཡིན་ལ། ཁྱོད་ཚོས་མཐོང་བ་ནི་སྒྱོགས་མེའི་
འོད་འཚེར་བ་དེ་ཡིན། ཁྱོད་ཀྱིས་ཤེས་སམ། ཁ་སང་ནམ་གུང་ལ། གློག་འཕྲིན་གྱི་གནས་
ཚུལ་བསྒྲགས་ཡོང་བ་ནི། ཅ་ཧྥེ་ཨེར་ཏེཙུང་ཐུང་གི་འདེམ་སྒུག་པར་མིང་བཏོན་པ་
རེད——དོན་དེ་འདྲ་ཞིག་ཡིན།
དེ་མིན་ནམ། སྐུ་ཞབས་ཐུའུ་ཝུན་ལགས། མགོ་རྩོམ་སྐབས་བཤད་པ་ནང་བཞིན(སྐུ་
ཞབས་མའེ་ཁོ་ཝེ་ལེན་གྱིས་བརྗོད་པ)། མིའི་རིགས་ལ་ཐོག་གནོད་མི་ཕོག་པར་སྲུང་སྐྱོབ་
བྱེད་པའི་བྱེད་ཐབས་ནི་དེ་འདྲའི་འཐུས་ཚང་ཞིག་ཡིན་ལ། དེ་འདྲའི་བགྲང་གིས་མི་ལང་།
དེའི་ཕྱིར་ངས་བསམ་དོན། འཇིག་རྟེན་དུ་བློ་ཡུལ་ལས་འདས་པའི་དོན་ཞིག་ནི། ད་དུང་
ཡང་མི་ལ་ཐོག་གནོད་ཕོག་སྲིད་པ་དེ་ཡིན།
ཁོས་ཕྱོགས་གཅིག་ནས་སྐད་ཆ་བཤད་ཞོར་དང་། ཕྱོགས་གཅིག་ནས་ཁོའི་རྒྱབ་ཁུག་
དང་ཆར་གདུགས་སྡུད་གསོག་བརྒྱབ་རྗེས་བུད་སོང་། མ་གཞི་མེ་འཁོར་སྔར་ནས་ཁོ་རང་
སྡོད་སའི་གྲོང་རྡལ་དེར་སླེབས་ཡོད་པ་རེད།
1880ལོར།
[1] ཀྲན་མུའུ་སི•ཨེ་པོ་ལ་མུའུ•ཅ་ཧྥེ་ཨེར་ཏེ(1831—1881)ནི། ཨ་རིའི་ཙུང་ཐུང་ཉི་ཤུ་པ(1881)
བསྐོ་བཞག་བྱས་ནས་ཟླ་བཞི་འགོར་རྗེས་གཞན་གྱིས་བསད་པ་ཡིན།
262{
དབྱིན་སྒོར་ཁྲི་བརྒྱ་ཤོག་མ།
ལྐོག་གྱུར་གྱི་འཚམས་འདྲི།
ཉེ་ལམ་ངས་འདི་ནས “གནས་བཅས” པ་ཡིན། ཐོག་དང་པོར་ང་ལ་མཉམ་འཇོག་
བྱེད་མཁན་ནི་རང་མིང་ལ “ཁྲལ་སྡུད་མཁན” ཞེས་འབོད་པའི་ཨ་མེ་རི་ཁའི “རྒྱལ་ནང་
ཁྲལ་སྡུད་ཅུའུ” ཡི་བྱ་སྒྲུབ་མཁན་སྐུ་ཞབས་ཤིག་ཡིན། ངས་བཤད་པ་ནི། སྔོན་ཆད་ཁོས་
སྒྲུབ་པའི་བྱ་བ་འདིའི་སྐོར་ངས་གོ་ཐོས་སུ་བྱུང་མེད་ནའང་། ངས་སྔར་བཞིན་དགའ་སྤྲོ་ངང་
ཁོ་རང་དང་ཐུག་འཕྲད་བྱས་ནས——ཁོ་རང་ལ་བཞུགས་གདན་འཇགས་ཆོག་གམ། ཁོ་
རང་བཞུགས་སོང་། ངས་ཁོ་དང་ཅི་ཞིག་གླེང་ན་བཟང་འདུག་མི་ཤེས། ཡིན་ནའང་ངས་ཤེས་
རྟོགས་ཐུབ་པ་ནི། རང་ཉིད་སྔར་ནས་ཁྱིམ་བཙུགས་ལས་འགྲུབ་པ་ཞིག་དང་། ལུས་ཀྱི་ཐོབ་
དབང་ཡོད་པ་ཞིག་ཡིན་ན། མགྲོན་པོ་སྣེ་ལེན་བྱེད་སྐབས་ངེས་པར་དུ་མཛའ་བརྩེ་ཞི་འཇམ་
ལྡན་པ་ཞིག་དང་། ངེས་པར་དུ་ཁ་བརྡ་བྱེད་མཁས་པ་ཞིག་ཡིན་དགོས། དེ་ནས། གནས་
སྐབས་ལབ་གླེང་ཆོག་པའི་སྐད་ཆ་གཞན་མེད་སྟབས། ངས་ཁོ་ལ་ང་ཚོའི་ཉེ་འཁོར་དུ་ཚོང་
ཁང་ཕྱེ་མཁན་ཞིག་ཡིན་མིན་དྲིས་པ་ཡིན།
ཁོས་དེ་ཡིན་པར་ལན་བཏབ། (ངས་ཅི་ཡང་མི་ཤེས་པ་ཕྱིར་མངོན་མི་འདོད་མོད།
ངའི་རེ་བར་ཁོས་ཁོ་རང་གིས་དངོས་པོ་ཅི་ཞིག་ཉོ་ཚོང་རྒྱག་བཞིན་པ་ཤེས་འདོད)
ངས་ཚོད་ལྟའི་ངང་དྲིས་པར། “ཉོ་ཚོང་བཟང་ངམ།” ཁོས་བཤད་རྒྱུར། “ཨ་ལ་པ་ལ”
རེད་ཟེར།
263འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དེར་མཐུད་ནས་ངས་ང་ཚོ་ཁོའི་ས་དེར་འགྲོ་སྲིད་པ་དང་། གལ་ཏེ་མི་གཞན་དང་འདྲ་
བར་ཁོའི་ཚོང་ཁང་ལ་དགའ་ཚེ།
ང་ཚོ་ནི་ཁོའི་མགྲོན་པོ་གཙོ་བོར་འགྱུར་ངེས་པར་བཤད།
ཁོས་བཤད་རྒྱུར། ང་ཚོ་ས་ཆ་དེར་ཧ་ཅང་དགའ་ངེས་པར་ཁོ་ལ་ཡིད་ཆེས་ཡོད་པ་དང་།
གཞུག་ཕྱོགས་ཆེད་དུ་ས་དེར་འགྲོ་སྲིད་ངེས་ཟེར—ད་དུང་ཡང་། སུ་ཞིག་གིས་ཁོ་དང་
འབྲེལ་བ་ཐེངས་གཅིག་བྱས་མྱོང་ཚེ། མི་དེས་ཁོ་རང་གཏན་ནས་གཡུགས་ཏེ། ཁོའི་ལས་ཀ་
དེ་འདྲ་སྒྲུབ་པ་ལས་གཞན་ཞིག་བཙལ་མི་སྲིད་ཅེས་སྨྲས།
སྐད་ཆ་འདིར་ཉན་ན་རང་བསྟོད་ལ་ཧ་ཅང་ཐག་ཉེ་མོད། འོན་ཀྱང་། ང་ཚོ་མི་རེ་རེར་
ཡོད་པའི་རང་བཞིན་གྱིས་བཞུར་ཡོང་བའི་ཐ་ཤལ་ལས་གཞན། མི་འདི་ལ་ཕར་བལྟས་ན་
ཧ་ཅང་དྲང་མོ་དྲང་རྐྱང་ཞིག་ཡིན་པ་འདྲ།
མཐར་གཏུགས་ན་དོན་དག་ཅི་ཞིག་གི་རྐྱེན་གྱིས་ཡིན་པ་མི་ཤེས་ཏེ། གང་ལྟར་ཡང་
ངེད་གཉིས་ཕལ་ཆེར་རིམ་བཞིན་འདྲེས་སོང་བ་དང་འདྲ་བར་ཁ་མཐུན་དུ་གྱུར། དེའི་
རྗེས་ཡོད་ཚད་ཐམས་ཅད་དེ་འདྲའི་སྣང་བ་སྐྱིད་པོ་དང་། དེ་འདྲའི་རང་མོས་རང་བཞིན་
གྱིས་མུ་མཐུད་དུ་རྒྱུན་བསྐྱངས་སོང་།
ང་ཚོས་བཤད་ཡ། བཤད་ཡ། (ཉུང་མཐར་ཡང་ངའི་ཕྱོགས་ནས་དེ་ལྟར་ཡིན)ང་ཚོ་
དགོད་ཡ། དགོད་ཡ། (ཉུང་མཐར་ཡང་ཁོའི་ཕྱོགས་ནས་དེ་ལྟར་ཡིན)ཡིན་ནའང་ངས་མགོ་
ནས་མཇུག་བར་ལྷུན་ཆགས་རྒྱུན་འཁྱོངས་བྱས——ང་ཡི་ལྷན་སྐྱེས་ཀྱི་དོགས་ཟོན་དེ།
བཟོ་སྐྲུན་པས་བཤད་པ་ལྟར “ཆེས་མཐོའི་ཚད” དུ་བཏེགས་སོང་། ཁོ་རང་གི་སྐད་ཆར་
ལབ་བརྡོལ་ཉོག་བཤད་ཅི་འདྲ་མཆིས་ཀྱང་། ངས་བྱིངས་ནས་སེམས་ཐག་གཙང་བཅད་
ཀྱིས་ཁོས་ཅི་ཞིག་ལས་གཉེར་བྱེད་བཞིན་པ་དེ་ཕུགས་འདྲི་གསལ་བོ་གསལ་རྐྱང་དུ་བྱེད་
དགོས། ཡིན་ནའང་དུས་མཚུངས་སུ་ངའི་དོན་སྙིང་གང་དུ་ཡོད་པ་དེ་ཁོ་ལ་དོགས་པ་ཟ་
རུ་འཇུག་མི་རུང་། ངས་གཡོ་ཐབས་ཆེས་ལེགས་པོ་ཞིག་བཀོལ་རྒྱུའི་སྟ་གོན་བྱས། ཁོ་རང་
264དབྱིན་སྒོར་ཁྲི་བརྒྱ་ཤོག་མ།
ངེས་པར་དུ་གཡོ་འོག་ཏུ་ཚུད་དགོས། ངས་རང་ཉིད་ཀྱིས་སྒྲུབ་པའི་དོན་ཐམས་ཅད་ཁོ་
ལ་བཤད་པ་ཡིན། དེ་ལྟར་བྱས་ན་ངའི་སེམས་གཏིང་གི་སྐད་ཆས་ཁོ་རང་གི་ཡིད་དབང་
རང་བཞིན་གྱིས་བཀུགས་ནས། རང་བཞིན་གྱིས་ང་དང་དགའ་ཉེ་བྱ་ངེས་ཡིན། ཐ་ན་རང་
དབང་མེད་པར། ངའི་བསམ་དོན་ལ་སོམ་ཉི་མ་སྐྱེས་སྔོན་དུ་རང་ཉིད་ཀྱི་དོན་ཐམས་ཅད་
ང་ལ་བཤད་ཀྱང་སྲིད། ང་ཡི་སེམས་སུ། ངའི་བུ་ཡ། ཁྱོད་ཀྱིས་ཅི་ནས་བློ་ཡིད་དུ་ཤར་མ་
མྱོང་སྟེ། ཁྱོད་ཀྱིས་ཝ་རྒན་ཅི་འདྲ་ཞིག་དང་འབྲེལ་བ་འཛུགས་བཞིན་ཡོད་པ་ཤེས་སམ་
སྙམ། ངས་སྨྲས་པར། “ལྟོས་དང་། ཁྱོད་ཀྱིས་ནམ་ཡང་དཔོག་མི་ནུས། དགུན་ཁ་འདི་དང་
དཔྱིད་ཀ་གོང་མར་ངས་གཏམ་བཤད་ཁོ་ནར་བརྟེན་ནས་སྒོར་མོ་དུ་བླངས་སོང་བ་ཡིན།”
“དཔོག་མི་ནུས………ངས་དངོས་གནས་དཔོག་མི་ནུས། ང་ལ་ད་དུང་འདང་ཞིག་
རྒྱག་ཏུ་ཆུགས………… ང་ལ་ད་དུང་འདང་ཞིག་རྒྱག་ཏུ་ཆུགས། ཧ་ལམ་སྒོར་སྟོང་གཉིས་
ཡིན་ན་ཐང་། དཔེ་མི་སྲིད། སྐུ་ཞབས། དེ་དཔེ་མི་སྲིད། ཁྱེད་ཀྱིས་དེ་འདྲ་མང་པོ་ཞིག་ལོན་
མི་ཐུབ་པར་ང་ལ་ཡིད་ཆེས་ཡོད། ཧ་ལམ་སྒོར་ཆིག་སྟོང་བདུན་བརྒྱ་ཡིན་ལས་ཆེ།”
“ཧ་ཧ། ཁྱོད་ཀྱིས་ཚོད་དཔག་མི་ནུས་པ་ངས་ཤེས་ཡོད། དཔྱིད་ཀ་གོང་མ་དང་དགུན་
ཁ་འདི་ལ། ངས་གཏམ་བཤད་པའི་ཡོང་ནི་སྒོར་ཆིག་ཁྲི་བཞི་སྟོང་བདུན་བརྒྱ་ལྔ་བཅུ་ཐམ་
པ་ཡིན། ཁྱེད་ཀྱིས་བལྟས་ན་གྲངས་ཀ་འདི་ཅི་འདྲ་རེད།”
“ཨ་ལ། འདི་ནི་སྐྲག་སྣང་སྐྱེ་འོས་པའི་གྲངས་ཀ་ཞིག་རེད་ཡ། གཏན་ནས་སྐྲག་སྣང་
སྐྱེ་བའི་གྲངས་ཀ་ཞིག་རེད། ངས་དེ་ཡིད་ལ་འཛིན་དགོས། ཁྱེད་ཀྱིས་ཤོད་དང་། ཐ་ན་འདི་
ནི་ད་རུང་ཁྱེད་ཀྱི་ཡོང་འབབ་ཡོད་ཚད་མིན་ནམ།”
“ཡོང་འབབ་ཡོད་ཚད། ཧེ། ངས་ཁྱེད་ལ་བཤད། དེ་ལས་གཞན་ཟླ་བ་བཞིའི་རིང
《ཉིན་རེའི་ཀུ་འབོད》ལས་བླངས་པའི་ཡོང་སྒོ…………ཕལ་ཆེར………ཕལ་ཆེར..…………ཨུན།
ཕལ་ཆེར་སྒོར་བརྒྱད་སྟོང་ཙམ་ཡིན་རྒྱུ་རེད། ཁྱེད་ཀྱིས་གྲངས་ཀ་འདི་ཅི་འདྲ་རེད་འདོད་དམ།”
265འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“ཨ་ལ། ཅི་འདྲ་རེད། དངོས་གནས་བཤད་ན། ང་རང་ཉིད་ཀྱིས་ཀྱང་འདི་འདྲའི་
འབྱོར་ཕྱུག་གི་འཚོ་བ་ཞིག་རོལ་ཐུབ་ན་སྙམ། སྒོར་བརྒྱད་སྟོང་། ངས་དེ་ཡིད་ལ་བཟུང་
ཡོད། ཨ་ལ། བདག་གི་སྐུ་ཞབས།……………དེ་ལས་གཞན། ཁྱེད་ཀྱི་ནང་དོན་ནི། ད་དུང་དེ་ལས་
མང་བའི་ཡོང་འབབ་འདོད་པ་ཨེ་ཡིན་ནམ།”
“ཧ། ཧ། ཧ། ཨེ་ཡ། ཁྱེད་ཀྱི་འདི་ནི ‘མཐའ་ཙམ་ཟིན་པ’ ཟེར་བ་དེ་རེད། དེ་ལས་
གཞན་ང་ལ་ད་དུང་དཔེ་ཆ་ཡོད་དེ། 《ཕྱི་རྒྱལ་དུ་ཡོད་པའི་མི་གཞུང་དྲང》…………’ཞེས་
པའི་དེབ་རེའི་བཙོང་རིན་སྒོར་གསུམ་ཟུར་ལྔ་ནས་སྒོར་ལྔ་ཡིན། མི་མཚུངས་པའི་སྒྲིག་
སྟངས་ལྟར་རིན་གོང་ཐག་བཅད་པ་ཡིན། ཁྱེད་ཀྱིས་ད་རུང་ངའི་སྐད་ཆར་ཉན་རྒྱུ་ཡིན་
ནམ། ཁྱེད་རང་སྐྲག་མི་དགོས། འདས་པའི་ཟླ་ངོ་བཞི་དང་ཕྱེད་ཀའི་རིང་ལ། སྔོན་ཆད་ཀྱི་
བཙོང་གྲངས་ནང་དུ་མི་གཏོགས་པར་ཟླ་ངོ་བཞི་དང་ཕྱེད་ཀའི་རིང་ལ། དེབ་དགུ་ཁྲི་ལྔ་
སྟོང་བཙོངས་ཟིན། དགུ་ཁྲི་ལྔ་སྟོང་ཨ། ཁྱེད་ཀྱིས་སོམས་དང་། དེབ་རེའི་ཆ་སྙོམས་རིན་
གོང་སྒོར་བཞི་ལྟར་བརྩིས་ན། སྤྱིའི་གྲངས་ཀ་ཕལ་ཆེར་ཁྲི་བཞི་བཅུ་ལ་ཉེ་བ་རེད། བདག་
གི་གྲོགས་པོ། ངས་དེ་དག་གི་ཕྱེད་ཀ་ཙམ་བླངས་པས་ཆོག་པ་ཡིན།”
“དཀའ་ངལ་སྡུག་མྱོང་གི་མོ་ཞི་ལགས། སྒོར་མོ་འདི་དག་ཀྱང་ངའི་བློ་ལ་འཛིན་
དུ་ཆུགས། ཆིག་ཁྲི་བཞི་སྟོང་བདུན་བརྒྱ་ལྔ་བཅུ……………བརྒྱད་སྟོང་༞༞༞༞༞ཁྲི་ཉི་ཤུ། སྤྱིའི་
གྲངས་ཀ་ལ། ངས་ཅིག་ལྟ..…………ཨ་ལ། དངོས་གནས་བློ་ཡིད་ལས་འདས་པ་ཞིག་རེད།
སྤྱིའི་གྲངས་ཀ་ཕལ་ཆེར་ཁྲི་ཉེར་གཅིག་དང་སྟོང་གཉིས་གསུམ་རེད་ཡ། དེ་དངོས་གནས་
བདེན་ནམ།”
[1] 《གསུང་རབ》དུ་དབྱི་སི་ལེན་གྱི་མི་ལ་མགོ་ཁྲིད་ནས་ཨེ་ཅིབ་ནས་བྲོས་ཤོར་ཐེབས་པ་མ་ཟད།
དེའི་ཆེད་དུ་ཁྲིམས་འཛུགས་བྱས་པའི་ཞི་པོ་ལེ་ཡའི་ལུང་སྟོན་མཁན་ཞིག་ཡིན། འདིར་འབོད་
ཚིག་ཏུ་གོ་དགོས།
266དབྱིན་སྒོར་ཁྲི་བརྒྱ་ཤོག་མ།
“ཡིན་ལས་ཆེ། གལ་ཏེ་བརྩིས་པ་ནོར་ཡོད་ན། ཉུང་བརྩིས་ལས་མང་བརྩིས་བརྒྱབ་
མེད། ཁྲི་ཉེར་གཅིག་བཞི་སྟོང་གི་སྒོར་མོ། དེ་ནི་ད་ལོའི་ངའི་ཡོང་སྒོ་ཡིན། གལ་ཏེ་ངས་ཅི་
ལྟར་གྲངས་རྩིས་བརྒྱབ་པ་ཤེས་པའི་དབང་དུ་བཏང་ན།”
སྐབས་འདིར་སྐུ་ཞབས་དེ་ཡར་བཞེངས་ནས་འགྲོ་རྩིས་བྱས། ངའི་སེམས་ཧ་ཅང་
མི་དགའ་བར་གྱུར། རྒྱུ་མཚན་ནི་ངའི་སེམས་ལ། ངས་དོན་མེད་དུ་རྒྱུས་མངའ་མེད་པའི་
མི་ཞིག་ལ་རང་ཉིད་ཀྱི་ཡོང་འབབ་ཕྱི་བསྒྲགས་བྱས་པ་མ་ཟད། ད་དུང་། ཁོའི་ཡ་མཚན་
བསྟོད་བསྔགས་ཐོས་དུས་ཡིད་ཚིམ་ཡོད་པའི་རྐྱེན་གྱིས་གྲངས་ཀ་དེ་དག་ཆེར་བརྗོད་
མཐོར་འདེགས་བྱས་ཡོད་ཀྱང་སྲིད། འོན་ཀྱང་། སྐུ་ཞབས་དེ་དེ་མ་ཐག་མ་བཞུད་པར།
ཁོས་མཇུག་མཐའི་གནད་འགག་གི་སྐབས་ངའི་ཕྱོགས་ལ་ཡིག་ཤུབས་ཆེན་པོ་ཞིག་གཏད་
བྱུང་། དེའི་ནང་དུ་ཁོའི་བརྡ་ཁྱབ་ཡོད་ཟེར། དེའི་ནང་ནས་ངས་ཁོའི་བྱེད་སྒོའི་གནས་
ཚུལ་ཞིབ་ཕྲའི་སྐོར་ཡོད་ཚད་བཙལ་ནས་རྙེད་ཆོག་ཟེར། ཁོས་ང་རང་ཕེབས་པར་ཧ་ཅང་
དགའ་བསུ་བྱ་ཟེར—ཁོ་ལ་ང་ལྟ་བུའི་ཡོང་འབབ་ལེགས་པའི་ཚོང་ཤག་གཙོ་བོ་ཞིག་
ཡོད་པར་སྙིང་ནས་སྤོབས་པ་སྐྱེ་འོས་ཟེར། ཁོས་སྔོན་ཆད་ནམ་རྒྱུན་གྲོང་ཁྱེར་ནང་དུ་ཕྱུག་
པོ་འགའ་ཡོད་པར་སྙམ་མོད། ཁོ་ཚོའི་སར་སོང་ནས་ཉོ་ཚོང་བྱེད་སྐབས། ཁོས་ཁོ་ཚོའི་
དངུལ་སྒོར་ཡོད་ཚད་ཙམ་དེས་ནི་རང་ཉིད་ཀྱི་འཚོ་བ་སྐྱེལ་ཐུབ་ཙམ་ཡིན་པ་རྟོགས་བྱུང་
ཟེར། ད་དུང་བཤད་རྒྱུར། ཁོས་དངོས་གནས་ཡི་མུག་པའི་བཟོད་བསྲན་བྱེད་ཞོར་ལོ་འདི་
འདྲར་བསྒུགས་མཐར། ད་གཟོད་ང་རང་འདྲ་བའི་འབྱོར་ལྡན་ཞིག་དང་ངོ་འཕྲད་ཐུབ་པ་
བྱུང་བ་མ་ཟད། ང་དང་མཉམ་དུ་ཁ་བརྡ་གློད་ཐུབ་ལ། ལག་པས་ང་ལ་རེག་ཀྱང་ཐུབ་བྱུང་།
མཇུག་མཐར་
མཐར་བརྩེ་བ་གནོན་ཐབས་མེད་པའི་ངང་ང་དང་འཐམ་འཁྱུད་བྱས —དྲང་
་་བཤད་ན། གལ་ཏེ་ངས་ཁོ་རང་ང་ལ་འཁྱུད་ཆོག་པར་བྱས་ན། ཁོའི་སེམས་ལ་དེ་ནི་ཁོ་
མོར་
ལ་མཚོན་ན་བླ་མེད་ཀྱི་གཟི་བརྗིད་ཅིག་ཡིན།
267འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྐད་ཆ་འདི་དག་བཤད་ནས་ངའི་ཡིད་སེམས་དགའ་ལྷང་ལྷང་དུ་བཏང་བྱུང་། དེའི་
ཕྱིར་ངས་ཀྱང་ཡང་བསྐྱར་འབུད་འདེད་མ་བྱས་པར་སེམས་པ་རྣམ་དག་གི་མི་རྒྱུས་མེད་
འདིའི་དཔུང་བ་ཟུང་གིས་ང་རང་འཁྱུད་དུ་འཇུག་ཅི་ཐུབ་བྱས། ད་དུང་ངའི་ལྟག་ཁུང་ནང་དུ་
ལྷོད་འཇགས་ནུས་པ་ལྡན་པའི་མིག་ཆུ་ལྡོག་འགའ་གཏོར་རྗེས། ཁོ་རང་གཞི་ནས་བུད་སོང་།
ཁོ་རང་སོང་མ་ཐག ངས་ཁོའི་བརྡ་ཁྱབ་ཐར་བཅད་དེ། ངས་སེམས་ཞིབ་མོས་ཆུ་
ཚོད་སྐར་ཆ་བཞི་ལ་ཞིབ་འཇུག་བྱས། དེར་མཐུད་དེ་ངས་ཇ་མ་བོས་ནས “ང་རང་སྐྱོར་
རོགས། ང་མྱུར་དུ་བརྒྱལ་རྒྱུ་རེད། མ་ལི་མངགས་ནས་བག་ལེབ་སྲེག་མའི་སྟེང་འོག་བརྗེ་རུ་
ཆུགས་ཤིག”
ཅུང་ཙམ་འགོར་རྗེས་ང་སངས་པར་གྱུར། ལམ་གྱི་དཀྱོགས་མཚམས་ཟུར་དུ་ཡོད་
པའི་མགྲོན་ཁང་ཆུང་ཆུང་དེ་རུ་མི་མངགས་ནས་གོམས་བྱང་ཅན་གྱི་མི་ཞིག་གླས། གཟའ་
འཁོར་གཅིག་གི་ཡུན་ལ། ཁོས་མཚན་ཞག་གང་པོར་ང་སྲུང་བ་དང་། དུས་མཚུངས་སུ་མི་
རྒྱུས་མེད་དེ་ལ་དམོད་མོ་རྒྱག་དགོས། ཉིན་མོར། མཚམས་རེར་ངས་དམོད་མོ་བརྒྱབ་ནས་
ཐང་ཆད་ཚེ། ཁོས་མུ་མཐུད་དུ་ཚབ་བྱས་པ་ཡིན།
ཧིན། མི་ངན་ཁོ་ལ་གཟིགས་དང་། ཁོའི “བརྡ་ཁྱབ” ནི། ཁྲལ་སྤྲོད་རེས་མིག་ཉག་
ཉོག་ཅིག་ལས་ཅི་ཡང་མ་འདས———སྟེང་ཕྱོགས་ནི་དོན་མེད་ཀྱི་འདྲི་ཚིག་རབ་དང་རིམ་
པ་ཞིག་དང་། དྲིས་པ་ཐམས་ཅད་ངའི་འབྲེལ་ཡོད་སྒེར་དོན་རེད། ཧ་ཅང་ཆུང་བའི་ཡིག་
གཟུགས་ཀྱིས་ཤོག་ངོས་ཆེན་པོ་བཞི་བསྐངས་འདུག ——འདྲི་ཚིག་དེ་དག ངས་འདི་
ནས་གསལ་བཤད་རྒྱག་པར་སྟབས་བདེ་མ་རེད། དྲིས་པ་ངོ་མ་ངོ་མཚར་རེད། སྲིད་པ་རྒད་
པོ་ཡིན་ཡང་དེ་དག་གི་མཐར་ཕུགས་ཀྱི་ནང་དོན་ཅི་ཡིན་པ་རྟོགས་ཐབས་བྲལ། ཡང་ཅིག་
བཤད་ན། འདྲི་ཚིག་དེ་དག་ནི་བསམ་བློ་བཞི་གསུམ་བཅུ་གཉིས་བཏང་ནས་བཏོན་པ་ཞིག་
ཡིན། དེའི་དམིགས་ཡུལ་ནི་གལ་ཏེ་མི་ཞིག་གིས་ཁྲལ་སྤྲོད་སྐབས་ཉག་ཉོག་རྫུན་བཟོ་བྱེད་
268དབྱིན་སྒོར་ཁྲི་བརྒྱ་ཤོག་མ།
ཐབས་མེད་པ་མ་ཟད། དེ་ལས་ལྡོག་སྟེ་རང་ཉིད་ཀྱི་ཡོང་འབབ་དངོས་མ་ལྡབ་གསུམ་གྱིས་
མང་སྤྲོད་འཇུག་ནུས། ངས་བར་གླགས་ཤིག་བཙལ་ནས་རྙེད་པར་ཚོད་ལྟ་བྱས་མོད། ང་
རང་འཛུལ་ཆོག་པའི་བར་གླགས་ཅི་ཡང་མ་རྙེད། འདྲི་ཚིག་དང་པོ་རུ་ངའི་དཔལ་འབྱོར་
གནས་ཚུལ་ཡོད་ཚད་ལྷག་པ་ལྷག་མ་བྱས་ནས་འདུས་ཡོད་པ་ནི་ཆར་གདུགས་ཤིག་གིས་
གྲོག་ཚང་ཆུང་ཆུང་ཞིག་སྒྲིབ་པ་དང་འདྲ་སྟེ།
འདས་པའི་ལོ་གཅིག་གི་ནང་དུ། ཁྱོད་ཀྱིས་ས་གང་ནས་ཉོ་ཚོང་གང་རུང་བརྒྱབ་པའམ།
བྱེད་སྒོའམ་ལས་རིགས་གང་རུང་ཁྲོད་ཁེ་བཟང་སྒོར་ག་འདྲ་རག་ཡོད་དམ།
འདྲི་ཚིག་འདིའི་གཤམ་དུ་དེ་ནང་བཞིན་གཡོ་སྒྱུ་ཆེ་བའི་གཞན་པའི་འདྲི་ཚིག་ཆུང་
བ་བཅུ་གསུམ་སྦྱར་ཡོད། དེའི་ནང་གི་ཚིག་སྦྱོར་ཤོད་སྟངས་ཆེས་འཇམ་པའི་འདྲི་ཚིག་
གཅིག་ནི་ངས་སྙན་འབུལ་ཞུ་དགོས་ཏེ། དེ་ནི་འདས་ཟིན་པའི་དུས་སུ་ངས་མཚན་སྨག་
ཁྲོད་བརྐུས་བྱས་པའམ། ཡང་ན་ལམ་བཀག་ནས་འཕྲོག་བཅོམ་བྱས་པ། ཡང་ན་མེ་བཏང་
ནས་འཕྲོག་པ། ཡང་ན་གཞན་པའི་གསང་དོན་ངན་པ་བགྱིས་པ་བཅས་དང་། སྒེར་གཉེར་
ཁེ་ལེན་ལ་ཁ་གཡར་ནས་ཐོན་ལས་ཉོ་སྒྲུབ་བྱས་ཀྱང་། ད་དུང་རིམ་པ་རེ་རེ་བཞིན་ཡོང་
འབབ་སྙན་ཞུ་ཡི་གེའི་ནང་གི་འདྲི་ཚིག་དང་པོའི་གཤམ་དུ་བཀོད་མེད་པ་རྣམས་ཡིན།
འདི་ནི་མི་རྒྱུས་མེད་དེས་ང་རང་ལ་བསམ་བཞིན་དུ་མགོ་སྐོར་གཏོང་བ་མངོན་
གསལ་རེད། འདི་ནི་ཧ་ཅང་གི་དོན་མངོན་གསལ་ཅན་ཞིག་རེད། དེ་ནས་ང་ཕྱི་རོལ་དུ་
བརྒྱུགས་ནས་མཁས་པ་གཞན་ཞིག་གདན་དྲངས། མ་གཞི་མི་རྒྱུས་མེད་ཀྱིས་ངའི་གཏམ་
འདོད་ཚ་པོའི་སེམས་ཁམས་དཀྲུགས་པའི་རྐྱེན་གྱིས། ངས་ད་གཟོད་རང་ཉིད་ཀྱི་ཡོང་
འབབ་སྒོར་ཁྲི་ཉེར་གཅིག་དང་སྟོང་བཞི་ལྟར་སྙན་ཞུ་ཞུས། ཁྲིམས་ལུགས་ཀྱི་གཏན་ཁེལ་
ལྟར་ན། ཡོང་འབབ་འདིའི་ནང་གི་སྒོར་སྟོང་གཅིག་ནི་ཁྲལ་སྤྲོད་མི་དགོས་པ་ཡིན
འདི་ནི་ང་ལ་སེམས་གསོ་བགྱི་ནུས་པ་གཅིག་པུ་ཡིན། འོན་ཀྱང་སྒོར་འདི་ཙམ་ནི་རྒྱ་མཚོའི་
269འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ནང་གི་ཆུ་ཐིགས་ཙམ་རེད། ཐག་བཅད་ལྟར་བརྒྱ་ཆའི་ལྔ་འཐེན་གྱི་བྱེད་ཐབས་ལྟར་ན།
ངས་ངེས་པར་གོང་རིམ་སྲིད་གཞུང་ལ་སྤྲོད་དགོས་པའི་ཐོབ་ཁྲལ་ནི་སྒོར་ཆིག་ཁྲི་སྟོང་
མེད་དྲུག་བརྒྱ་ལྔ་བཅུ་ལ་སླེབས་པ་ཡིན།
(འདི་ནས་ངས་གསལ་བོར་བཤད་དགོས་པ་ཞིག་ནི། རྗེས་སུ་ངས་ཁྲལ་དངུལ་དེ་དག་
མ་སྤྲད།)
ངས་གྲོགས་པོ་མཆོར་པོ་ཞིག་ངོ་ཤེས་བྱུང་། ཁོའི་སྡོད་གནས་ནི་ཕོ་བྲང་ཞིག་དང་ཤིན
ཏུ་མཚུངས། ཁོ་རང་ཟ་མའི་ཅོག་ཙེའི་འགྲམ་དུ་སྡོད་སྐབས་སུ་རྒྱལ་པོ་ཞིག་གིས་བཟའ་
བཏུང་ལ་རོལ་བ་དང་འདྲ་ལ། ཁོ་རང་གི་འཛད་སྤྱོད་འགྲོ་སྒོ་ཧ་ཅང་འབོར་ཆེན་དུ་འདུག
ཡིན་ནའང་། ཁོ་ནི་ཡོང་སྒོ་སྤུ་ཙམ་མེད་པའི་མི་ཞིག་ཡིན། རྒྱུ་མཚན་ནི་ངས་ནམ་རྒྱུན་ཁོ་
རང་གི་ཁྲལ་འབུལ་རེའུ་མིག་སྟེང་ལ་མཉམ་འཇོག་བྱས་ནས་དེ་ཙམ་ཤེས། དེ་ནས། ཐབས་
ཟད་འུ་ཐུག་གི་གནས་ཚུལ་དེའི་འོག་ཏུ། ང་རང་སོང་ནས་ཁོ་ལ་བསླབ་བྱ་གནང་བར་
ཞུས། ཁོས་ངའི་རྣམ་པ་སྣ་ཚོགས་དང་གྲངས་འབོར་ཧ་ལས་པའི་ཡོང་འབབ་འཛིན་ཡིག་
རྣམས་བླངས་ནས་མིག་ཤེལ་གྱོན་ཞིང་སྨྱུ་གུ་ཡར་བཏེགས་ཤིང་། དེར་མཐུད་ནས། མིག་
རྡེབ་ཙམ་གྱི་ཡུན་ལ ——ང་རང་སྔར་ནས་དབུལ་བོ་དབུལ་རྐྱང་ཞིག་ཏུ་གྱུར་སོང་། ཁོས་
ཛར་ཛོར་མེད་པར་དོན་འདི་ལེགས་པོར་སྒྲུབ་པ་ལ། ཁོས་ཐབས་མཁས་སྒོས “འཐེན་
དགོས་པའི་གྲངས་ཀའི” རྩིས་ཐོ་རྫུན་བཟོ་བྱས་པ་ཙམ་ཡིན། ངས “ཁུལ་སྲིད་གཞུང་
དང་། རྒྱལ་ཕྲན་མཉམ་འབྲེལ་སྲིད་གཞུང་། གྲོང་ཁྱེར་སྲིད་གཞུང་བཅས་ཀྱི་ཁྲལ” སྤྲད་
པ་དེ་ཁོས་དུམ་བུ་འགར་བགོས་ནས་ཐོ་འགོད་བྱས་ལ། ངའི “གྲུ་ནུབ་པ་དང་མེ་ཤོར་བ་
སོགས་ཀྱི་རྐྱེན་གྱིས་བྱུང་བའི་གནོད་སྐྱོན” དུམ་བུ་འགར་བགོས་ནས་ཐོ་འགོད་བྱས། ད་
དུང་ང་ཡི “ས་ཁང་བདག་ཁོངས་འཚོང་སྒྱུར་བྱེད་སྐབས་བྱུང་བའི་གནོད་སྐྱོན” དང་། ང་
ཡི “ཕྱུགས་རིགས་འཚོང” སྐབས་ཤོར་བའི་གྱོང་གུད། “སྡོད་ཁང་དང་དེའི་ཁོར་ཡུག་གི་
270དབྱིན་སྒོར་ཁྲི་བརྒྱ་ཤོག་མ།
ས་ཆའི་གླ་རིན་བྱིན་པ།” “ཞིག་གསོའི་དངུལ་དང་། སྒྲིག་བཟོའི་དངུལ། དུས་ལ་སླེབས་
པའི་སྐྱེད་ཀ” “སྔོན་ཆད་ཨ་མེ་རི་ཁའི་སྐམ་དམག་དང་། མཚོ་དམག ཁྲལ་སྡུད་ལས་
ཁུངས་སུ་ལས་འགན་ཁུར་སྐབས་ཟླ་ཕོགས་ལས་འཐེན་ཟིན་པའི་ཁྲལ་དངུལ།” དེ་མིན་
གཞན་དག་ལ་སོགས་ཡིན། ཁོས་གོང་གསལ་དེ་དག་ཡོད་ཚད་ཀྱི་གནས་ཚུལ་རྣམས་རྣམ་
གྲངས་རེ་རེ་བཞིན་བཀོད་ནས་ཚང་མ་ཧ་ལས་པའི་གྲངས་ཀ “འཐེན་དགོས་པའི་གྲངས་
ཀ” རུ་ཐོ་འགོད་བྱས། ཁོས་ཐོ་འགོད་བགྱིས་ཚར་རྗེས། ཡང་བསྐྱར་རྩིས་ཐོ་དེ་ང་ལ་སྤྲད་
པ་ཡིན། སྐབས་འདིར་ངས་བལྟས་མ་ཐག ལོ་འདི་གཅིག་པོའི་ནང་དུ། ངའི་ཡོང་འབབ་
རྐྱང་རྐྱང་ནི་སྒོར་ཆིག་སྟོང་ཉིས་བརྒྱ་ལྔ་བཅུ་དང་ཟུར་བཞི་རུ་གྱུར་འདུག
“འདི་ལྟར་བྱས་ན” ཞེས་ཁོས་བཤད་རྒྱུར། “ཁྲིམས་ལུགས་ཀྱི་ཐག་བཅད་ལྟར་
ན། སྒོར་སྟོང་གཅིག་ནི་ཁྲལ་མེད་པའི་ནང་གཏོགས་པ་ཡིན། ཁྱོད་ཀྱིས་དམ་བཅའ་ཞིག་
བཞག་ནས། རྩིས་ཐོ་འདི་དངོས་མ་ཡིན་པར་བདེན་དཔང་བྱ་དགོས། དེའི་རྗེས་ལྷག་མའི་
སྒོར་ཉིས་བརྒྱ་ལྔ་བཅུ་ཐམ་པ་ལ་ཁྲལ་འཇལ་བས་ཆོག”
(ཁོས་སྐད་ཆ་འདི་དག་བཤད་སྐབས། ཁོ་རང་གི་བུ་ཆུང་བ་ཝེ་ལི་ཡིས་ཁོའི་སྟོད་
འགག་གི་ཨམ་ཕྲག་ལས་མེ་སྒོར་ཉིས་ཤོག་ཅིག་མྱུལ་ནས་བླངས། སྒོར་མོ་བཟུང་ནས་ཧ་
ཅང་མགྱོགས་མོའི་ངང་བརྒྱུགས་སོང་། ངས་འདི་ནས་རྒྱན་འཇོག་ཕོད་པ་ཞིག་ནི། གལ་
ཏེ་ངའི་རྒྱུས་མེད་མགྲོན་པོ་དེ་སང་ཉིན་ཡོང་ནས་བུ་ཕྲུག་འདི་ལ་དྲིས་ཚེ། ཁོས་ཁོ་རང་གི
གཞལ་དགོས་པའི་ཐོབ་ཁྲལ་རྫུན་ཞུ་གནང་ཡོད་པ་ཁོ་ཐག་ཡིན)
“ཁྱེད་ཡིན་ནམ་མིན” ཞེས་ངས། “ཁྱེད་རང་ཉིད་ཀྱིས་ཀྱང་འདི་ལྟར ་འཐེན་
དགོས་པའི་གྲངས་ཀ' ཞེས་རེའུ་མིག་བཀོད་འབུལ་ཞུས་པ་ཨེ་ཡིན། སྐུ་ཞབས།
“འདི་ངས་རེད་ཅེས་བཤད་འོས། དེ་མ་བྱས་ན ‘འཐེན་དགོས་པའི་གྲངས་ཀའི
རྣམ་གྲངས་གཤམ་གྱི་དོན་ཚན་བཅུ་གཅིག་ཅན་གྱི་སྲོག་སྐྱོབ་ཟུར་བསྣན་ཚན་པ་དག་
271འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
རྡིབ་པ་མིན་ནམ། དེས་ན་ང་ལོ་རེ་བཞིན་སྤྲང་པོ་བྱས་ནས། སྒོར་མོ་བསླངས་པ་དག་གནའ་
ཤི་བོ། སྡང་འོས་པ་འདིའམ། བསྙད་འདོགས་རྒྱུ་ལེན་དང་། རང་ཤེད་རང་གཅོད་བྱེད་པའི་
སྲིད་གཞུང་ལ་འབུལ་དགོས་པ་མིན་ནམ།”
གྲོང་ཁྱེར་འདིའི་ཆེས་དབང་ཤུགས་ལྡན་པའི་མི་སྣ་འགའི་ཁྲོད་དམ། ཀུན་སྤྱོད་ཡ་
རབས་དང་། སྤྱོད་ལམ་རྣམ་དག ཚོང་ལས་མཚན་སྙན་ཕུལ་དུ་བྱུང་བའི་མི་སྣའི་ཁྲོད་དུ།
སྐུ་ཞབས་འདིའི་གོ་གནས་ནི་ཆེས་མཐོ་བའི་གྲས་སུ་གཏོགས་པ་ཡིན། དེ་ནས་ངས་གུས་
བཀུར་ཆེན་པོས་ཁོང་གིས་མཛུབ་སྟོན་བྱས་པའི་མིག་དཔེ་ལྟར་ལག་བསྟར་བྱས། ང་རང་
ཁྲལ་སྡུད་ཅུའུ་ཡི་དོན་སྒྲུབ་ས་རུ་སོང་ནས། དེ་སྔོན་འཚམས་འདྲིར་སླེབས་པའི་མགྲོན་པོ་
དེའི་སྡིགས་དམོད་ཀྱི་མིག་མདུན་ནས་ཡར་ལངས་ཏེ། ཡང་ནས་ཡང་དུ་རྫུན་ཚིག་གཏམ།
ཡང་ནས་ཡང་དུ་གཡོ་འཕྲུལ་བཟོས། ཡང་ནས་ཡང་དུ་ཁྲེབ་འཚོང་བྱས་ནས། མཇུག་
མཐར་ངའི་རྣམ་ཤེས་དེ་བདེན་དཔང་རྫུན་མའི་གཏིང་ཟབ་ཏུ་ཟུག་གི་བར་དུ། ངའི་རང་
བཀུར་གྱི་སེམས་པ་དེ་ནས་བཟུང་དག་སྣང་དུ་ཡལ་སོང་བ་ཡིན།
ཡིན་ནའང་། དེ་ནི་ཅི་ཞིག་ལ་བརྩི་རུང་ངམ། འདི་ནི་ཏག་ཏག་ཨ་མེ་རི་ཁའི་ཆེས་
འབྱོར་ལྡན་དང་། ཆེས་སྤོབས་པ་ཅན། ད་དུང་ཆེས་ངོ་སོ་མཐོ་ལ། མི་རྣམས་ཀྱི་ངོ་བསྟོད་
ཆེས་མང་པོ་མྱོང་བའི་མི་སྣས་ལོ་རེ་བཞིན་རྩེད་བཞིན་པའི་གཡོ་ཐབས་ཡིན། དེའི་ཕྱིར།
འདི་དག་ལ་ངས་དོ་སྣང་སྤུ་ཙམ་ཡང་མི་བྱེད། ང་ལ་ངོ་གནོང་དགོས་དོན་ཅི་ཡང་མེད།
དེང་ཕྱིན་ངས་སྨྲ་སྒོ་བཙུམ་ནས་སྐད་ཆ་ཉུང་བཤད་དང་། སྣང་མེད་སྒོས་དོན་དག་མི་བཟོ།
དེ་མིན། ང་ལ་ཡང་འཇིགས་རུང་གི་གོམས་གཤིས་ལ་ལ་ཞིག་ལོབས་འགྲོ་ངེས།
272
1870ལོར།དབྱིན་སྒོར་ཁྲི་བརྒྱ་ཤོག་མ།
ཁོ་ནི་ཡང་སྙིང་ཤི་ཟིན་ནམ་ཡང་ན་
ད་དུང་གསོན་ཡོད།
གཅིག་བརྒྱད་གོ་གཉིས་ལོའི་ཟླ་གསུམ་པར། ང་རང་ལི་ཝེ་ཨའེ་ལ་ཡི་མང་ཏུངU)དུ་
གུང་གསེང་སྤྲོ་སྐྱིད་གཏོང་བར་སོང་བ་ཡིན། དབེན་འཇགས་ལྡན་པའི་ས་ཆ་འདིར། ཁྱོད་
بر
ཀྱིས་ཁེར་རྐྱང་སྒོས་དབྱིན་ལེ་འགའི་ཕྱི་ན་གནས་ཡོད་པའི་མེང་ཐི་ཁ་ལུའོ་དང་ཉི་སིའི་
མི་དང་ལོངས་སྤྱོད་མཉམ་རོལ་བྱེད་དགོས་པའི་སྤྲོ་དགའ་དེ་ལོངས་སུ་སྤྱད་ཆོག
ལྟར་ཟེར་དོན་ནི། མང་ཏུང་དུ་ཁྱོད་ཀྱིས་ཉི་འོད་མོད་པོ་ཞིག་དང་། གཙང་ཞིམ་གྱི་མཁའ་
དབུགས་ཤིག ད་དུང་འོད་ལམ་ལམ་གྱི་སྔོ་བསངས་རྒྱ་མཚོ་དེ་ལོངས་སུ་སྤྱོད་ཐུབ་པ་
མ་ཟད། དུས་མཚུངས་སུ་འདུ་ལོང་གི་ཚོགས་འདུ་གཟབ་རྒྱས་འདྲ་བ་དང་། ཡིད་སུན་
པའི་འུར་ཟིང་། བཀྲགས་མདངས་ལྡན་པའི་གྱོན་ཆས། སྲོལ་ངན་གྱི་འུད་སྒྲོག་སོགས་ལ་
གཡོལ་ཐུབ་པ་ཡིན། མང་ཏུང་ནི་མཛེས་ཤིང་དབེན་ལ། བབ་ཆགས་དང་། ལྷིང་འཇགས་
ལྡན་ཞིང་། རང་ཉིད་ཕྱི་ངོམ་སྤུ་ཙམ་མེད་པའི་ས་ཆ་ཞིག་ཡིན། ཕྱུག་རྒན་ཕྱུག་སྲས་དང་
འཆལ་པོ་གཏུམ་བཙན་དག་ནི་ས་དེར་འགྲོ་མི་སྲིད། ངའི་བཤད་པའི་ནང་དོན་ནི། སྤྱིར་
སྒོར་མོ་ཡོད་པའི་མི་ཞིག་ས་དེར་མི་འགྲོ་ཟེར་བ་ཡིན། འོན་ཀྱང་མཚམས་ལན་རེར་མི་རྒྱུ་
[1] ལི་ཝེ་ཨའེ་ལ་ནི་ཧྥ་རན་སིའི་ཤར་ལྷོའི་ཕྱོགས་སུ་ཡོད་ཅིང་། ས་དབུས་རྒྱ་མཚོའི་ཉེ་འགྲམ་དུ་
གནས། སྤྲོ་བསང་ཁམས་གསོ་བྱེད་སའི་གནས་མཆོག་ཅིག་ཡིན། མང་ཏུང་ནི་གྲོང་རྡལ་གྱི་མིང་ཡིན།
273འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཅན་གཅིག་གཉིས་རེ་དེ་རུ་སླེབས་ནས། ངས་དེའི་ནང་གི་གཅིག་དང་མགྱོགས་མྱུར་གྱིས་
གྲོགས་བསྒྲིགས། ངས་ཁོ་ལ་ཧྲི་སྨི་སི་ཞེས་འབོད་ལ། དེ་ལྟར་འབོད་དོན་ནི་ཁོའི་གནས་
ཚུལ་དངོས་མ་ཁ་ཤས་སྦ་གསང་བྱ་ཆེད་ཡིན། ཉིན་ཞིག དབྱིན་ཇི་པའི་མགྲོན་ཁང་ཞིག་
ཏུ་ཞོགས་ཟས་ཐེངས་གཉིས་པ་ཟ་བཞིན་པའི་སྐབས། མི་འདི་གློ་བུར་ངར་ལངས་ནས་སྐད་
ཆེན་པོས་ན་རེ།
“རེམ། རེམ་པར་སྒོ་ཁ་ན་ཕྱི་ལ་འགྲོ་བཞིན་པའི་མི་དེར་ལྟོས། ཁོ་ལ་གསལ་བོ་ཞིབ་
ཚགས་ཤིག་ལྟོས་ཤིག”
“དེའི་རྒྱུ་མཚན་ཅི་ཡིན་ནམ།”
“ཁྱེད་ཀྱིས་ཁོ་རང་སུ་ཡིན་པ་ཨེ་ཤེས།”
“ཤེས་ཀི ཁྱེད་རང་མ་ཡོང་སྔོན་དུ། ཁོ་རང་འདི་ནས་བསྡད་དེ་ཉིན་འགའ་འགོར་
འདུག མི་གཞན་གྱིས་བཤད་པ་ལྟར་ན། ཁོ་ནི་ལི་ཨང་གི་ཧ་ཅང་འབྱོར་ཕྱུག་ལྡན་པའི་
དར་གོས་བཟོ་གྲྭ་ཞིག་གི་བཟོ་བདག་ཡིན་ལ། ད་ནི་སྔར་ནས་ན་རྒས་ལས་འཁྱུར་བྱས་ཟིན་
ཟེར། ངས་ཚོད་དཔག་བྱས་པ་ལྟར་ན། ཁོ་ནི་ཤིན་ཏུ་ཁེར་སྡུག་ཆེ་བ་ཞིག་ཡིན། རྒྱུ་མཚན་ཁོ་
རང་ནམ་རྒྱུན་དེ་འདྲའི་སྐྱོ་སྣང་གིས་ཁེངས་པ་དང་། དེ་འདྲའི་དྲན་པ་གསལ་ལ་མི་གསལ་
ངང་མི་སུ་དང་སུ་ལའང་གཏན་ནས་ཁ་བརྡ་མི་བྱེད། ཁོའི་མིང་ལ་ཐའེ་ཨོ་ཧྥེ་ཨེར•མ་ཉི་
ཨང་ཟེར།”
དང་ཐོག་ངས་སྐུ་ཞབས་ཧྲི་སྨི་སི་ཡིས་སྐབས་འདིར་སྐད་ཆ་བསྟུད་མར་བཤད་ནས།
ཁོ་རང་ཅིའི་ཕྱིར་སྐུ་ཞབས་མ་ཉི་ཨང་ལ་དེ་འདྲའི་ཟབ་པའི་སྤྲོ་སྣང་མཆིས་པར་འགྲེལ་
བཤད་རྒྱག་སྲིད་བསམ་མོད། འོན་ཀྱང་ཁོས་སྐད་ཆ་མར་མ་བཤད་པར། དེ་ལས་ལྡོག་སྟེ་གློ་
བུར་འདང་རྒྱག་གི་ནང་དུ་ལྷུང་སོང་། ཆུ་ཚོད་སྐར་ཆ་འགའི་ནང་དུ། མངོན་གསལ་གྱིས་
ང་དང་འཇིག་རྟེན་གྱི་གཞན་ཡོད་ཚད་ཚང་མ་དོར་ཟིན་པ་རེད། ཁོས་དུས་ངེས་མེད་ངང་
274དབྱིན་སྒོར་ཁྲི་བརྒྱ་ཤོག་མ།
མཉེན་འཇམ་གྱི་སྐྲ་ལོ་དཀར་པོ་རྣམས་མཛུབ་མོས་ཤད་ཙམ་བྱེད་ལ། དེ་ལྟར་བྱས་ན་རང་
ཉིད་ཀྱིས་མནོ་བསམ་གཏོང་བར་རོགས་འདེགས་བྱ་ཆོག་པ་དང་འདྲ། རང་གི་ཞོགས་ཟས་
དེ་ལྟར་འཁྱག་པར་ཡང་ཁ་ཡ་མི་བྱེད། མཇུག་མཐར་ཁོས་བཤད་དོན།
“ཧེ། ཚང་མ་བརྗེད་ཟིན། ཅི་ཡང་ཕྱིར་དྲན་བྱ་མི་ནུས།”
“ཅི་ཞིག་ཕྱིར་མི་དྲན་ནམ།”
“དེ་ནི་ཧན་སི•ཨན་ཐུའུ་ཧྲིན་གྱི་ཡིད་སེམས་འཕྲོག་པའི་གཏམ་རྒྱུད་ཆུང་ཆུང་ཞིག་
ཟེར་བ་ཡིན། འོན་ཀྱང་ངའི་ཡིད་ལ་མི་དྲན་གི དེའི་ནང་དོན་ཁ་ཤས་ནི་འདི་འདྲ་ཞིག་
ཡིན་ཏེ། བྱིས་པ་ཞིག་གིས་གཟེབ་ཏུ་ཚུད་པའི་བྱིའུ་ཞིག་གསོས། ཁོ་རང་བྱིའུ་དེ་ལ་ཧ་ཅང་
དགའ། འོན་ཀྱང་ནམ་རྒྱུན་སྣང་མེད་ཧོལ་རྒྱུག་བྱས་ནས། དེ་ལ་བདག་བྱེད་རྒྱུ་བརྗེད་འགྲོ།
བྱིའུ་ཡིས་སྤྲོ་གླུ་ལེན་སྐབས། དེ་ལ་ཉན་མཁན་གྱི་མི་མེད་པ་དང་། ཡང་དེ་ལ་མཉམ་འཇོག་
མཁན་གྱི་མི་མེད་པ་རེད། རྗེས་སུ། སྲོག་ཆགས་ཆུང་ཆུང་འདི་ལྟོགས་ཤིང་སྐོམ་ནས། དེའི་
གླུ་སྐད་བསྡད་ཀྱིན་བསྡད་ཀྱིན་སྐྱོ་སྣང་དུ་གྱུར་ལ། བསྡད་ཀྱིན་བསྡད་ཀྱིན་ཇེ་གཉོམ་དུ་
གྱུར་ནས་མཇུག་མཐར་མཚམས་བཞག་སོང—བྱིའུ་ཤི་སོང་། བྱིས་པ་སླེབས་བྱུང་། ཁོའི་
སེམས་སུ་འགྱོད་སྣང་གང་ཞིག་སྐྱེས་ཏེ། དེ་ནས་སྐྱོ་བའི་མིག་ཆུ་བཞུར་ཞོར་ངུ་རྒྱངས་ཆེན་
པོ་བྱས། ཁོས་རང་གི་གྲོགས་པོ་དེ་དག་བོས་ནས། ཁོ་ཚོས་བྱིའུ་ལ་འདས་མཆོད་གཟབ་རྒྱས་
ཤིག་སྤེལ་ཏེ། སྐྱོ་གདུང་ཚད་མེད་དུ་མཚོན་པར་བྱས། འོན་ཀྱང་། སྙིང་རྗེ་འོས་པའི་ལྟས་
ངན་ཆུང་ཆུང་དེ་དག་སྟེ། ཁོ་ཚོས་རྟོགས་མེད། བྱིས་པ་དག་གིས་སྙན་ངག་པ་ཚོ་ལྟོགས་
གྲིར་འཆི་རུ་འཇུག་སྲིད་པ་མ་ཟད། དེ་ནས་ཡང་ནུས་ཤུགས་ཡོད་རྒུ་བཏོན་ནས་ཁོ་ཚོའི་
ཆེད་དུ་འདས་མཆོད་བསྒྲུབས་ནས། རྗེས་དྲན་རྡོ་རིང་བཞེངས་པ་ཡིན། དངོས་གནས་དེ་
ལྟར་ཡིན་ན། སྔར་ཙམ་ནས་ཁོ་ཚོ་གསོན་དུ་འཇུག་པ་དང་། ཁོ་ཚོར་འཚོ་བ་བཟང་ཞིང་
སྐྱིད་པོ་ཞིག་རོལ་དུ་མི་འཇུག་དོན་ཅི་ཡིན། ཡང་ཅིག་བཤད་ན……...”
275འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བཤད་ནས་མཚམས་འདིར་སླེབས་པ་ན། ང་ཚོའི་ཁ་བརྡ་གཞན་གྱིས་མཚམས་བཅད་
སོང་། ཉིན་དེའི་དགོང་མོར། ཕལ་ཆེར་ཆུ་ཚོད་བཅུའི་སྟེང་དུ། ང་ཡང་ཧྲི་སྨྲི་སི་དང་འཕྲད།
ཁོས་ང་རང་ཐོག་ཁང་སྟེང་མའི་འགྲུལ་ཁང་ལ་གདན་འདྲེན་བྱས་ནས། ཁོ་དང་ལྷན་དུ་
དུ་བ་འཐེན་ཞིང་སུའུ་ཀི་ལན་གྱི་ཝེ་ཧྲི་ཁེ་ཚན་དེ་འཐུང་། དེ་ནི་འདུག་ས་ཧ་ཅང་སྐྱིད་པོ་
ཞིག་སྟེ། འདུག་སྟེགས་སྐྱིད་པོར་བཞག་ཡོད་ལ། གློག་འོད་ལམ་ལམ་དུ་འཚེར་བ་དང་། མེ་
ཕོར་ནང་དུ་སྐམ་ཟིན་པའི་སྐྱུ་རུ་ཤིང་གི་མིའི་སེམས་སུ་བརྩེ་བ་སྩོལ་ནུས་པའི་མེ་འཇམ་
པོ་ཞིག་ཀྱང་འབར་བཞིན་འདུག སྐབས་དེའི་རྣམ་པ་ཆེས་མཛེས་སྡུག་ལྡན་པ་ཞིག་ཏུ་
གཏོང་ཆེད་ཡིན་པ་དང་འདྲ་བར། ཁྱོད་ཀྱིས་ད་དུང་ཕྱི་རོལ་གྱི་མཚོ་རླབས་འཕྱུར་བའི་སྒྲ་
དམའ་མོ་ཞིག་ཀྱང་ཐོས་ཐུབ། ཝེ་ཧྲི་ཁེ་ཕོར་བ་གཉིས་པ་འཐུང་ཚར་རྗེས། རང་བཞིན་སྒོས་
དེ་འདྲའི་བག་ཕེབས་ལྷོད་གཡེང་དུ་ཁ་བརྡར་གློད་ཆོག་པ་ཡིན། མཇུག་མཐར་ཧྲི་སྨི་སི་
ཡིས་བཤད་དོན།
“ད་ལྟ་ངེད་གཉིས་ལ་སྤྲོ་སྣང་ལྡན་པས། ངས་ཁྱོད་ལ་གཏམ་རྒྱུད་ཡ་མཚན་ཞིག་
བཤད་ཆོག་པར་གྱིས། འདི་ནི་ངས་ལོ་མང་པོར་བརྟན་སྲུང་བྱས་པའི་གསང་བ་ཞིག་
ཡིན——དེ་ནི་ང་དང་གཞན་མི་གསུམ་བར་གྱི་གསང་བ་ཞིག་ཡིན། འོན་ཀྱང་ད་ལྟ་ངས་
དེ་ཇི་མ་ཇི་བཞིན་བཤད་པར་བྱ། དེ་ལྟར་བྱས་ན་ཁྱོད་སྐྱིད་པོ་ཡོང་ངམ།”
“ཧ་ཅང་སྐྱིད་པོ་ཡོང་ངེས། ཁྱོད་ཀྱིས་མུ་མཐུད་དུ་ཤོད་དང་།”
གཤམ་གསལ་ནི་ཁོས་ང་ལ་བཤད་པའི་གཏམ་རྒྱུད་ཡིན།
ཧྭ་ཅང་སྔ་རོལ་ཞིག་ལ། ང་ནི་ལོ་ན་གཞོན་པའི་རི་མོ་བ་ཞིག་ཡིན—ངོ་མ་ཧྭ་ཅང་
གཞོན་པ་ཡིན—ང་རང་ཧྥ་རན་སི་རྒྱལ་ཁབ་ཀྱི་ཞིང་གྲོང་དུ་ཕྱོགས་བཞིར་འཁྱམ་ནས་
གང་ས་གང་དུ་གཟུགས་དངོས་བྲིས་པ་ཡིན། མ་འགྱངས་པར་ཧྥ་རན་སིའི་སྙིང་རྗེ་བའི་
276དབྱིན་སྒོར་ཁྲི་བརྒྱ་ཤོག་མ།
གཞོན་ནུ་གཉིས་དང་ལྷན་དུ་ཚོགས་པ་བསྒྲིགས་པར་ཁོ་རང་གཉིས་ཀྱིས་ཀྱང་ངའི་ལས་
ཀ་དེའི་རིགས་སྒྲུབ་བཞིན་མཆིས། ང་ཚོ་ཅི་འདྲའི་སྤྲོ་བག་ལྡན་པར་འཆད་དགོས་ཚེ། ང་
ཚོའང་དེ་འདྲའི་དབུལ་བོ་ཡིན། ཡང་ན། ང་ཚོ་ཅི་འདྲའི་དབུལ་བོ་ཡིན་པར་འཆད་དགོས་
ཚེ། ང་ཚོ་ལའང་དེ་འདྲའི་སྤྲོ་སེམས་ལྡན་པ་རེད—ཁྱོད་ཀྱི་དགའ་ཕྱོགས་ལྟར་ཇི་ལྟར་
བཤད་འདོད་ན་དེ་ལྟར་ཤོད་དང་། ཁོ་ལུའོ་ཏི•ཧྥེ་ལེ་ཨེར་དང་ཁ་ཨེར•པུའུ་ལང་རེ -
འདི་ནི་གཞོན་ནུ་དེ་གཉིས་ཀྱི་རུས་མིང་ཡིན། ཅི་འདྲའི་སྙིང་རྗེ་བ་གཉིས་རེད་ཡ། གཤིས་
རྒྱུད་ཧ་ཅང་གུ་ཡངས་ཡིན་ལ། ནམ་ཡང་དབུལ་ཕོངས་སྣང་ངོར་མི་འཇོག་པ་དང་། གནས་
བབ་གང་འདྲར་ཐུག་ཀྱང་། ནམ་རྒྱུན་དེ་འདྲའི་ཡིད་ཚིམ་བག་ཕེབས་སུ་འདུག་པ་རེད།
མཇུག་མཐར། པུའུ་ལེ་ཐ་ཉི་ཡི་སྡེ་བ་ཞིག་གི་ནང་དུ། ང་ཚོ་དབུལ་ཕོངས་ཀྱིས་བྱ་
ཐབས་བྲལ་བའི་གནས་སུ་བཅར་ནས། ང་ཚོ་དང་མཚུངས་པའི་རི་མོ་བ་ཞིག་ང་ཚོར་
བདག་བྱས་པ་ལ། ངོ་མ་བཤད་ན་ང་ཚོའི་སྲོག་བསྐྱབས་པ་ཡིན་ཞེས་བརྗོད་ཀྱང་ཆོག་སྟེ།
ང་ཚོ་འཆི་རུ་མ་བཅུག——ཁོ་རང་ནི་ཧྥེ་ལེང་སུའོ་ཝ་སྨི་ལི་ཡིན..…..…
“ཅི་ཞིག རླབས་ཆེན་གྱི་ཧྥེ་ལེང་སུའོ་ཝ•སྨི་ལི་ཡིན་ནམ།”
རླབས་ཆེའམ། ཁོ་སྐབས་དེར་ང་ཚོ་དང་བསྡུར་ན་རླབས་ཆེན་མིན། ཁོ་རང་ནི་རང་
ཉིད་ཀྱི་སྡེ་བའི་ནང་དུའང་གྲགས་སྐད་མེད་པ་ཞིག་ཡིན། ཁོ་དབུལ་ཕོངས་སུ་གྱུར་ཏེ་ཚད་
དེར་སླེབས་ནས་ཐ་ན་ལ་ཕུག་མ་གཏོགས། ང་ཚོའི་ལྟོགས་སྐོམ་སེལ་བར་མཁོ་སྤྲོད་ཆོག་
པའི་ཟས་རིགས་གཞན་མི་སྣང་ལ། མཚམས་ལན་རེར་ང་ཚོས་ལ་ཕུག་ཀྱང་ཟ་རྒྱུ་མི་རྙེད།
ནམ་ཡང་རྣམ་དག་གི་གྲོགས་པོ་ངེད་བཞི་བོ་ནི། ཕན་ཚུན་མཛའ་བརྩེ་ལྡན་པའི་གྲོགས་
པོ་ཡིན་པ་དང་། དུས་རྒྱུན་གཟུགས་དང་གྲིབ་མ་བཞིན་འབྲལ་མེད་དུ་འགྲོགས། ང་ཚོས་
[1] རང•ཧྥེ་ལེང་སུའོ་ཝ•སྨི་ལི(1814—1875)ནི། ཧྥ་རན་སིའི་རི་མོ་བ་ཞིག་ཡིན། ཁོའི་བརྩམས་
ཆོས་མང་པོའི་རྒྱུ་ཆ་ནི་ཞིང་པའི་ངལ་རྩོལ་འཚོ་བ་ལས་བླངས། 《དགོང་ཁའི་ཆུ་ཚོད་འཁོར་ལོ》ནི་
དེའི་ནང་གི་མིང་གྲགས་ཅན་ཞིག་ཡིན།
277འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མཉམ་དུ་སྲོག་བསྡོས་ནས་རི་མོ་འབྲི་མཚམས་མ་བཞག་པར། བྲིས་འགྲུབ་བྱུང་བའི་རི་
མོ་གསོག་གིན་ཇེ་མང་ཇེ་མང་དུ་གྱུར། ཡིན་ནའང་དེ་ལས་ལྡོག་སྟེ་ཕྱིར་འཚོང་ཐུབ་པ་
གཅིག་ཀྱང་མ་བྱུང་། ང་ཚོས་མཉམ་དུ་དགའ་སྐྱིད་ཀྱི་ཉི་མ་སྐྱེལ་བཞིན་ཡོད་ན་ཡང་།
གནམ་རྒན་མ། ང་ཚོའི་ལོ་ཟླ་ལན་རེར་ངོ་མ་སྐྱེལ་དཀའ་བ་ལ་ཨང་།
ང་ཚོས་ལོ་གཉིས་རིང་ལ་དེ་ལྟར་མཉམ་དུ་འཚོ་བ་རོལ་ཏེ་བསྡད། མཇུག་མཐར།
ཉིན་ཞིག་ཁོ་ལུའོ་ཏི་ཡིས་སྨྲ་སྒོ་ཕྱེས་བྱུང་།
“སྤུན་ཟླ་རྣམ་པ། ངེད་ཚོ་དབུལ་ནས་ལག་སྟོང་མཆན་དང་ཅ་ནེ་རུམ་གྱི་ཚད་
དུ་སླེབས་ཟིན། ཁྱོད་ཚོས་ངའི་ནང་དོན་ལ་གོ་བ་ལོན་ངེས་སམ—ཡེ་ནས་ལག་
སྟོང་མཆན་དང་ཅ་ནེ་རུམ་གྱི་ཚད་དུ་སླེབས་བྱུང་། མི་ཡོད་ཚད་ཀྱིས་ང་ཚོ་ལ་ཁ་ཡ་མི་
བྱེད—ཁོ་ཚོས་ཁོག་པ་གཅིག་བྱས་ནས་ང་ཚོར་བཀག་འགོག་བྱེད། ང་སྡེ་བ་ཧྲིལ་བོར་
སོང་ཚར་བ་ན། གནས་ཚུལ་ནི་ངས་ཁྱོད་ཚོར་བཤད་པ་ནང་བཞིན་ཡིན། ཁོ་ཚོས་སྒོར་
ཟུར་སྐར་མ་གང་ཡང་ང་ཚོར་གཏའ་མར་མི་འཇོག་པར་སྔོན་ལ་ཆད་ཐོ་བཀོད་པ་རྣམས་
ཡོངས་སུ་མ་བྱིན་ན་མི་ཆོག་པ་ཡིན།”
ཁོས་བཤད་པའི་སྐད་ཆ་དེར་ཉན་རྗེས། ང་ཚོའི་སེམས་ཀྱང་འཁྱག་པར་གྱུར། མི་རེ་
རེ་ཅི་བྱ་གཏོལ་མེད་དུ་གྱུར་ནས་རེ་ཐག་ཆད་པའི་གཡང་དུ་ལྷུང་སོང་། ང་ཚོས་གོ་རྟོགས་
ནུས་པ་ནི། སྐབས་དེའི་གནས་ཚུལ་ངོ་མ་ཤིན་ཏུ་ཚབས་ཆེན་ཡིན་པ་དེ་རེད། ཚང་མ་ཅུང་
ཙམ་རིང་སྨྲ་བ་བཅད་ནས་བསྡད། མཇུག་ཏུ་སྨི་ལིས་དབུགས་རིང་ཞིག་འཐེན་བཞིན་ན་རེ།
“ངས་བློ་བཀོད་ཅི་ཡང་མི་དྲན—དྲན་ཆོག་པའི་བློ་བཀོད་ཅི་ཡང་མེད། ཁྱོད་
ཚོས་བློ་བཀོད་ཅིག་འཐེན་རོགས་ཞུ། སྤུན་ཟླ་རྣམ་པ།”
ལན་འདེབས་མཁན་གྱི་མི་མ་བྱུང—སྐྱོ་སྣང་གི་སྨྲ་བ་བཅད་ནས་དེ་ལ་ལན་
འདེབས་པ་ཞེས་ཟེར་བ་མ་གཏོགས་མེད། ཁ་ཨེར་ཡར་ལངས་ནས་བྲེལ་འཚུབ་སྒོས་ཕར་
278དབྱིན་སྒོར་ཁྲི་བརྒྱ་ཤོག་མ།
འགྲོ་ཚུར་འོང་འགའ་བྱས་ལ་དེ་ནས་ན་རེ།
“ངོ་མ་ངོ་ཚ་དགོས་པ་ཞིག་རེད་ཨང་། ཁྱོད་ཚོས་རི་མོ་འདི་དག་ལ་ཅིག་ལྟོས་དང་།
ཕུང་བོ་གཅིག་ནས་ཡང་གཅིག བྲིས་པ་ཡོ་རོབ་ཀྱི་མི་སུས་བྲིས་པ་དང་འདྲ་མཚུངས་བར་
བཟང་བ་ཡིན—ངས་རི་མོ་འབྲི་མཁན་དེ་མི་སུ་ཡིན་ལ་དོ་སྣང་མི་བྱེད། རྒྱ་སྲང་དུ་འཆམ་
ཉུལ་རྒྱག་བཞིན་པའི་མི་རྒྱུས་མེད་མང་པོ་ཚང་མས་དེ་ལྟར་བཤད་འདུག་པ་མིན་ནམ———
གང་ལྟར་ཕལ་ཆེར་ཚང་མ་ལ་ལྟ་ཚུལ་འདི་འདྲ་ཡོད་པ་རེད།”
“ཡིན་ནའང་ཉོ་མཁན་མེད་པ་རེད་ཡ།" སྨི་ལིས་དེ་ལྟར་བཤད།
“སྐྱོན་མི་འདུག གང་ལྟར་མི་ཚང་མས་དེ་ལྟར་བཤད་པ་མ་ཟད། བཤད་པའང་
ནོར་འཆུག་མེད། ཁྱོད་ཀྱི《མཚན་མོའི་ཅོང》ལ་ལྟོས་དང་། མི་ཞིག་གིས་ང་ལ་བཤད་སྲིད་
དམ...... ”
འདོད། "
“ཧེ། ཁ་ཨེར—ང་ཡི《མཚན་མོའི་ཅོང》མི་ཞིག་གིས་ཧྥ་སྒོར་ལྔ་བྱིན་ནས་ཉོ་
“དུས་ནམ་ཞིག་ལ།”
“སུ་ཞིག་གིས་རིན་གོང་དེ་སྟེར་བ་རེད།”
“ཁོ་གང་ན་ཡོད།”
“ ཁྱོད་ཀྱིས་ཅིའི་ཕྱིར་དེ་མི་བཙོང་བ་ཡིན།”
“ཨ་ལ- ཁྱོད་ཚོ་དུས་མཉམ་དུ་སྐད་ཆའི་བཤད་མཚམས་ལ་མ་འཚང་ན་ཨེ་
ཆོག་གི ངའི་སེམས་ལ་ཁོས་དེ་ལས་ཆེ་བའི་རིན་གོང་ཞིག་སྟེར་བར་འདོད—ཁོས་
སྟེར་སྲིད་པར་ངས་ཁག་ཐེག་བྱས་ཆོག ཁོའི་རྣམ་པ་དེར་བལྟས་ན་ཤེས་སྲིད
ཁོ་ལ་རིན་གོང་ཧྥ་སྒོར་བརྒྱད་བསླངས་པ་ཡིན།”
“དེས་ན——རྗེས་སུ་ཅི་འདྲ་རེད།”
279
ངས་འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“ཁོ་ཡང་བསྐྱར་ང་བཙལ་དུ་འོང་ཟེར།”
“ངོ་མ་གོད་ཆག་རེད། ཧེ། ཧྥེ་ལེང་སུའོ་ཝ……”
“ཧེ། ངས་ཧ་གོ་སོང—ངས་ཧ་གོ་སོང་། ངས་ཉེས་པ་བཟོས་སོང་། ང་སྐབས་དེར་
བླུན་པོ་ཞིག་ཡིན། སྤུན་ཟླ་རྣམ་པ། འོན་ཀྱང་ངས་སེམས་བཟང་བཅིངས་པ་ཡིན་པས། ཁྱོད་
ཚོས་དེ་ཙམ་ཁས་ལེན་བགྱི་དགོས། ཡང་ཅིག་བཤད་ན་ང
""
“ཨ། དེ་བཤད་མ་དགོས། ང་ཚོས་དེ་ཙམ་ཤེས་ལ། དཀོན་མཆོག་གིས་མི་སེམས་
ང་ཁྱོད་འདི་ལ་མགོན་སྐྱབས་གནོངས། འོན་ཀྱང་ཐེངས་གཞུག་མར་ཁྱོད་རང་བླུན་པོ་
མ་བཅའ་རོགས།”
“ང་ཡིན་ནམ། ངས་རེ་བར་ད་རུང་མི་གཅིག་འོང་བར་འདོད་ལ། ཁོས་ཚོད་དཀར་ཆེན་
པོ་གཅིག་བཀོལ་ནས་རི་མོ་དེ་བརྗེ་བར་འཐད་པ་ཡིན——— ཁྱོད་ཚོས་བསྒུག་ནས་ལྟོས་དང་།"
“ཚོད་དཀར་ཆེན་པོ་གཅིག ཨ་ལ། ཡང་བསྐྱར་དེ་མ་གླེང་རོགས——དེས་ངའི
འགྲམ་ཆུའང་བཞུར་དུ་བཅུག་སོང་། ད་ནི་གཞན་པའི་ཕོ་བར་ལྟོགས་སྣང་དེ་འདྲ་མི་སྟེར་
བའི་དངོས་པོ་རེ་གླེང་རོགས་ཞུ།”
“སྤུན་ཟླ་རྣམ་པ” ཞེས་ཁ་ཨེར་གྱིས་བཤད་དོན། “རི་མོ་འདི་དག་ཚང་མར་རིན་
ཐང་སྤུ་ཙམ་མེད་པ་རེད་དམ། ངའི་དྲི་བ་འདི་ལ་ལན་ཐོབས།”
ཐོབས།"
“དེ་ནི་རིན་ཐང་ལྡན་པ་ཞིག་རེད་ཡ།"
“དེ་ཚོ་ལ་ཧ་ཅང་མཐོ་བའི་རིན་ཐང་ལྡན་པ་མ་ཡིན་ནམ། ངའི་དྲི་བ་འདི་ལ་ལན་
“དེ་ལ་རིན་ཐང་ཧ་ཅང་ཆེན་པོ་ལྡན།”
“འདི་དང་འདྲ་བའི་རིན་ཐང་ཆེན་པོ་ལྡན་པའི་རི་མོ་ལ། གལ་ཏེ་དེ་ཚོའི་སྟེང་རི་མོ་
བ་གྲགས་ཅན་ཞིག་གི་རུས་མིང་བཀོད་ན། དེ་ཚོ་རིན་གོང་མཐོན་པོར་འཚོང་ཐུབ། འདི་
280ལྟར་ཡིན་ནམ།”
ནམ།”
དབྱིན་སྒོར་ཁྲི་བརྒྱ་ཤོག་མ།
“འདི་ལྟར་ཡིན་ངེས་གཏན་ཡིན། སུ་ཡང་དེ་ལ་དོགས་པ་ཟ་མི་སྲིད།”
“འོན་ཀྱང—འདི་ནི་ངས་ཀུ་རེ་རྩེ་བ་མིན—མཐར་གཏུགས་ན་འདི་ལྟར་ཡིན་
“ཧེ། འདི་ལྟར་ལོས་ཡིན—ཡང་ཅིག་བཤད་ན་ང་ཚོས་ཀྱང་ཀུ་རེ་རྩེ་བ་མིན། འོན་
ཀྱང་། འདི་ཡང་ཇི་ལྟར་ཡིན་ནམ། འདི་དང་ང་ཚོར་ཡང་འབྲེལ་བ་ཅི་ཞིག་ཡོད་དམ།”
“འདི་ལྟར་བྱ། གྲོགས་པོ་ཚོ ——ངེད་ཚོས་དེ་དག་གི་སྟེང་ལ་རི་མོ་བ་གྲགས་ཅན་
ཞིག་གི་རུས་མིང་བྲི་བར་བྱ།"
གསོན་ཉམས་ལྡན་པའི་ཁ་བརྡ་དེ་མ་ཐག་ལྷིང་འཇགས་སུ་གྱུར། འདྲི་རྩད་ཀྱི་རྣམ་
འགྱུར་ཁྱེར་བའི་ངོ་གདོང་རེ་རེ་ཁ་ཨེར་གྱི་ཕྱོགས་སུ་འཁོར། ཁོས་གབ་ཚིག་ཅི་ཞིག་བྲི་
བཞིན་ཡོད་དམ། མིང་གྲགས་ཆེ་བའི་རི་མོ་བ་ཞིག་གི་མིང་གནས་གང་ཞིག་ཏུ་གཡར་རམ།
ཡང་ཅིག་བཤད་ན། ཡང་སུ་སོང་ནས་དེ་གཡར་ཕོད་དམ།
ཁ་ཨེར་མར་བསྡད་ནས་མུ་མཐུད་དུ་བཤད་རྒྱུར།
“བཟང་གི ངས་ད་ལྟ་ཧ་ཅང་གཟབ་ནན་གྱི་བྱེད་ཐབས་ཤིག་འདོན་རྒྱུ་ཡིན། ངས་
བལྟས་ན་བྱེད་ཐབས་འདི་ཁོ་ནས་ང་ཚོ་དབུལ་སྐྱོབ་ཁང་དུ་འགྲོ་མི་དགོས་པར་བྱ་ནུས་
པ་མ་ཟད། འདི་ནི་གཏན་ནས་བློ་གཏད་ཆོག་པའི་བྱེད་ཐབས་ཤིག་ཡིན་པར་ང་རང་ཡིད་
ཆེས། ངས་བཏོན་པའི་བསམ་འཆར་འདི་ནི། མིའི་རིགས་ཀྱི་ལོ་རྒྱུས་ཁྲོད་སྔ་མོ་ནས་ངོས་
འཛིན་བྱས་པའི་གཞི་རྩ་གྲངས་མེད་ཅིག་གཞིར་བཟུང་བྱས་ཡོད་པས། ངའི་འཆར་གཞིས་
ང་ཚོ་ཚང་མ་ཕྱུག་པོ་ཆེན་པོ་ཆགས་པར་ང་རང་ལ་ཡིད་ཆེས་ཡོད།”
“ཕྱུག་པོ་ཆེན་པོ། ཁྱོད་སྨྱོས་པ་ཡིན་ནམ།”
“མིན། ང་སྨྱོས་མེད།”
281འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“སྨྱོས་པ་རེད། སྨྱོས་པ་རེད——ཁྱོད་ནི་སྨྱོས་པ་རེད། ཁྱོད་ཀྱིས་ཕྱུག་པོ་ཆེན་པོ་ཟེར་
བ་དེས་གང་མཚོན་པ་ཡིན་ནམ།”
“མི་རེ་རེས་ཧྥ་སྒོར་ཁྲི་བཅུ་ཡི་ཁེ་བཟང་རེག་རྒྱུ་དེ་ཡིན།”
“ཁོ་རང་ངོ་མ་སྨྱོས་ཟིན། ངས་ཐག་གིས་གཅོད་ཐུབ།”
“རེད་ཡ། ཁོ་སྔར་ནས་སྨྱོས་ཟིན། ཁ་ཨེར། ད་ནི་ཁྱོད་ཀྱིས་དབུལ་ཕོངས་འདི་འདྲ་
བཟོད་མ་ནུས་པར། དེ་ནས………”
“ཁ་ཨེར། ཁྱོད་ལ་མཁོ་བ་ནི་སྨན་ཞིག་འཐུང་རྗེས་མྱུར་དུ་སོང་ནས་ཉལ་རྒྱུ་དེ་རེད།”
“སྔོན་དུ་ཁོ་རང་ལ་འཆིང་རྒྱོབས—ཁོའི་ཀླད་པར་འཆིང་ཐག་བཅིངས་ནས་
རྗེས་སུ……”
“མིན། ཁོའི་རྐང་བའི་ཕྱི་རྟིང་ལ་འཆིང་ཐག་རྒྱག་དགོས། གཟའ་འཁོར་འགའི་རིང་
ལ། ཁོའི་ཀླད་པ་མར་རྡིབ་བཞིན་ཡོད——ངས་སྔར་ནས་འདི་ལ་མཉམ་འཇོག་བྱས་ཡོད།"
“ཁྱི་ཁ་ཟུམས།”" སྨི་ལིས་གཟབ་ནན་གྱི་རྣམ་འགྱུར་ངོམ་བཞིན་བཤད་རྒྱུར། “ལྟས་
ངན་འདི་ལ་སྐད་ཆ་བཤད་ནས་ཚར་དུ་ཆུག ཝ་ཡེ། ངས་ཅིག་བཤད——ད་ནི་ཁྱོད་ཀྱི་
འཆར་གཞི་གླེང་བར་གྱིས། ཁ་ཨེར། འཆར་གཞི་ཅི་ཞིག་ཡོད་དམ།”
“བཟང་གི དེས་ན—མགོ་བརྗོད་ཀྱི་ཚུལ་དུ། ངས་ཐོག་མར་ཁྱོད་ཚོར་ལོ་རྒྱུས་
སྟེང་གི་དོན་དངོས་ཤིག་ལ་མཉམ་འཇོག་བྱེད་དུ་འཇོག དེ་ནི། རླབས་ཆེ་བའི་རི་མོ་བ་
གྲངས་མེད་ཅིག་ཡོད་པ་དེ་རེད། ཡུན་རིང་རང་ཉིད་ལྟོགས་ནས་འཆི་རག་བར་བསྒུགས་
རྗེས། ད་གཟོད་ཁོ་ཚོའི་ཤེས་རིག་སྒྱུ་རྩལ་ལ་ཡོངས་ཁྱབ་ཀྱིས་ཁས་ལེན་པ་རེད། བྱ་བ་འདི་
དག་རྒྱུན་མཐོང་རྙིང་པ་ཡིན་ཕྱིན། ངས་སྤོབས་པ་ཆེན་པོས་དེ་ལ་ཆོས་ཉིད་ཅིག་གཟུག་
ཕོད། དེ་ནི་མིང་གྲགས་མེད་པ་དང་མཐོང་ཆུང་ཐེབས་པའི་རི་མོ་བ་རླབས་ཆེན་རེ་རེ། ཁོ་
རང་སྐུ་འདས་རྗེས་ཁོ་ལ་སྤྱི་དམངས་ཀྱི་རྩིས་མཐོང་ཐོབ་སྲིད་ངེས་ཡིན་ལ། ཁོའི་རི་མོའི་
282དབྱིན་སྒོར་ཁྲི་བརྒྱ་ཤོག་མ།
རིན་ཐང་དེའང་ལྡབ་བརྒྱ་འགྱུར་གྱིས་འཕར་སྲིད་ངེས་ཡིན། ངའི་འཆར་གཞི་འདི་ལྟར་
ཡིན་ཏེ། ངེད་ཚོས་ངེས་པར་ཤོག་སྒྲིལ་སྒུག་དགོས—ངེད་ཚོའི་ནང་མི་གཅིག་ངེས་པར
ཤི་བ་རེད།'
ཁོས་སྐད་ཆ་བཤད་པ་དེ་འདྲའི་འཚབ་འཚུབ་མེད་པ་ཞིག་ཡིན་ལ། ཡང་དེ་འདྲའི་
བློ་ཡིད་ལས་འདས་པས། ང་ཚོས་སྐབས་ཐོག་དེར་ཡ་མཚན་ནས་གནམ་ལ་ལྡིང་རྒྱུའང་
བརྗེད་པར་གྱུར། དེར་མཐུད་ནས་འུར་ཟིང་གི་འབོད་སྒྲ་ཞིག་གིས་རེ་རེ་བཞིན་དུ་ཁ་ཏ་
བཏང་བྱུང—ནད་བཅོས་ཀྱི་ཁ་ཏ་བཏང་བར་ཁ་ཨེར་ལ་སོང་ནས་ཀླད་པ་སྨན་བཅོས་
བྱེད་པར་སྐུལ་མ་བཏང་། འོན་ཀྱང་སུན་སྣང་མེད་པར་ཚང་མས་དགའ་འབོད་ལྷོད་
འཇགས་སུ་འབབ་ཏུ་བཅུག་རྗེས་སླར་ཡང་མུ་མཐུད་དུ་ཁོ་རང་གི་འཆར་གཞི་གླེང་།
“དེ་མིན་ནམ། ངེད་ཚོའི་ཁྲོད་ཀྱི་མི་ཞིག་ངེས་པར་ཤི་བ་ཡིན། འདི་ནི་མི་གཞན་
རྣམས་གསོན་ཆེད་ཡིན—དུས་མཚུངས་སུ་རང་ཉིད་གསོན་ཆེད་ཀྱང་ཡིན། ང་ཚོས་
-
ཤོག་སྒྲིལ་སྒྲུག་པར་བྱ། བདམས་ཐོན་བྱུང་བའི་མི་དེ་མིང་དུ་གྲགས་ནས་ང་ཚོ་ཚང་
མར་མི་དེའི་ཁེ་བཟང་ཞོར་དུ་རེག་སྲིད། ལྷིང་འཇགས་རྒྱུན་འཁྱོངས་བྱོས་ཤིག ཝ་
ཡེ —ལྷིང་འཇགས་རྒྱུན་འཁྱོངས་བྱོས། སྐད་ཆའི་བར་མ་གཅོད་རོགས—ཁྱོད་
ཚོ་ལ་བཤད། ང་ནི་རང་ཉིད་ཀྱིས་སྨྲས་པའི་སྐད་ཆར་གདེང་ཚོད་ཡོད། ངས་འདི་འ
བསམ་བློ་བཏང་བ་ཡིན། རྗེས་ཀྱི་ཟླ་གསུམ་ནང་འཆི་བར་སྟ་གོན་བྱས་པའི་མི་དེས་
ཤུགས་ཡོད་ཚད་ཀྱིས་བྲི་དགོས་ལ། ཤུགས་གང་ཡོད་ཀྱིས་ཁོའི་རྒྱུ་ནོར་མང་དུ་གསོག་
དགོས—གྲུབ་ཟིན་པའི་རི་མོ་མིན་ཏེ། མིན། དེ་བྲིས་པ་ནི་སྐྱ་ཐིག་ཙམ་ཡིན་པ་དང་།
སྦྱངས་བྲིས་ཙམ། སྦྱངས་བྲིས་ཀྱི་གྲུབ་ཆ་ཙམ། སྦྱངས་བྲིས་ཀྱི་ཆ་ཤས་སོགས་རི་མོ་རེ་
རེའི་སྟེང་སྨྱུ་གུ་དྲུད་ཙམ་འགའ་བྱས——ཡོངས་སུ་དོན་སྙིང་གིས་དབེན་པ་ནི་སྨོས་མ་
དགོས། འོན་ཀྱང་དེ་དངོས་གནས་ཁོས་བྲིས་པ་ཡིན། དེའི་སྟེང་དུ་ཁོའི་མིང་ཡིག་བཀོད་
283འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཡོད། ཉིན་གཅིག་གི་ནང་རི་མོ་ལྔ་བཅུ་བྲིས་ཏེ། རི་མོ་རེ་རེར་ཁོ་རང་ཉིད་ཀྱི་ཁྱད་ཆོས་
དང་ཉམས་འགྱུར་ལྡན་པ་ན། དེ་ནི་ཁོས་བྲིས་པའི་རི་མོ་ཡིན་པར་ངོས་འཛིན་ཧ་ཅང་
སླ་མོ་ཡིན—ཁྱོད་ཚོས་ལྟོས་ཤིག རི་མོ་འདི་འདྲ་ནི་ཚོང་རར་རྒྱུག་ཆེ་སྟེ། རླབས་
ཆེན་གྱི་མི་སྣ་དེ་སྐུ་གཤེགས་རྗེས། འཛམ་གླིང་རྒྱལ་ཁབ་སོ་སོའི་དངོས་མང་འགྲེམ་སྟོན་
ཁང་གིས་ད་དུང་ཡང་རིན་གོང་གནམ་ལས་མཐོ་བ་ཕུད་ནས་དེ་དག་ཉོ་སྡུད་བྱ་སྲིད།
དུས་དེར་ང་ཚོ་ལ་དེ་འདྲའི་རྒྱུ་གསོག་འབོར་ཆེན་ཡོད—འབོར་ཆེན་ཡོད། དུས་
ཚོད་དེའི་ནང་དུ། ང་ཚོ་ཡོད་ཚད་ཚང་མས་ངེས་པར་ནུས་ཤུགས་ཡོད་རྒུ་བཏོན་ནས་
ཅང་མ་འགྱངས་པར་ཚེ་ལས་འདའ་དགོས་པའི་རི་མོ་བ་དེའི་ཆེད་དུ་ཁྱབ་བསྒྲགས་
བར་མེད་བྱེད་དགོས་ལ། པ་ལི་ཡི་མི་དང་རི་མོའི་ཚོང་པ་དེ་ཚོར་སྒྲིལ་སྒྲོག་གི་བྱ་བ་
བསྒྲུབ་དགོས—ཁྱོད་ཚོས་ཤེས་གསལ་ལྟར། འདི་མི་འགྱངས་པར་འབྱུང་དགོས་པའི་
དོན་དེར་གྲ་སྒྲིག་བྱེད་པ་ཡིན། ཡོད་ཚད་འུར་འུར་ཟིང་ཟིང་དུ་གྱུར་རྗེས་ཁེ་ཕན་ཆེས་
བཟང་བའི་དུས་དེར་སླེབས་ནས། ང་ཚོས་གློ་བུར་དུ་ཕྱི་རོལ་དུ་ཁོའི་ཤི་སྐད་སྒྲོག་པ་
དང་། ད་དུང་ཁོ་ལ་བསམ་བཞིན་འུད་སྒྲོག་ཤུགས་ཆེན་གྱི་འདས་མཆོད་བྱེད་སྒོ་ཞིག་
བསྒྲུབ་དགོས། ཁྱོད་ཚོས་འདིའི་ནང་དོན་ཧ་གོའམ།”
“མིན—མིན་ཏེ། ཉུང་མཐར་ཡང་....་་
""
“ཧ་ཅང་ཧ་གསལ་བོར་མི་གོའམ། ཁྱོད་ཚོས་མི་ཤེས་སམ། མི་དེ་ངོ་མ་ཤི་བ་མིན།
ཁོའི་མིང་བརྗེས་པ་ཙམ་དང་། དེ་ནས་ཤུལ་མེད་དུ་མི་སྣང་བ་ཡིན། ང་ཚོས་མི་རྫུན་མ་
ཞིག་དུར་སྦས་བྱས་རྗེས་ཁོའི་ཆེད་དུ་སྡུག་ངུ་བརྒྱབ་སྟེ། འཛམ་གླིང་ཡོངས་ཀྱི་མི་སྣ་ཡིས་
ང་ཚོར་ངུ་རོགས་བྱ་རུ་འཇུག་དགོས། དེ་ནས་ངས………”
འོན་ཀྱང་ཁོ་ལ་སྐད་ཆ་མཇུག་རྫོགས་སུ་མ་བཅུག ཚང་མས་གློ་བུར་དུ་སེམས་
འགུལ་ཐེབས་པའི་དགའ་འབོད་དང་ཐལ་མོ་རྡེབ་སྒྲ་བསྒྲགས་ཤིང་། མི་ཐམས་ཅད་རེབ་
284དབྱིན་སྒོར་ཁྲི་བརྒྱ་ཤོག་མ།
གཅིག་ཏུ་ཡར་བཞེངས་ནས། ཁང་བའི་ནང་གང་ས་གང་དུ་ས་ལྡིང་གནམ་ལྡིང་བྱས། དེའི་
རྗེས། བཀའ་དྲིན་བསམ་པ་དང་དགའ་བས་མྱོས་པའི་ངར་ཤུགས་དྲག་པོའི་འོག ཕན་
ཚུན་དམ་འཁྱུད་བྱས། དེའི་རྗེས་ཀྱི་ཆུ་ཚོད་འགའི་ནང་། ང་ཚོ་ཚང་མས་རླབས་ཆེན་གྱི་
འཆར་གཞི་དེའི་སྐོར་ཁ་བརྡ་བྱས་ནས་ད་ནི་ལྟོགས་སྣང་མི་སྐྱེ། ཆེས་མཇུག་ཏུ་གནས་
ཚུལ་ཞིབ་ཕྲ་ཡོད་ཚད་བཀོད་སྒྲིག་ལེགས་པོ་བྱས་ཚར་རྗེས། ང་ཚོས་ཤོག་སྒྲིལ་སྒྲུག་མགོ་
བརྩམས་པ་ཡིན། སྨི་ལི་ལ་བབས་བྱུང——བབས་བྱུང་ན་ང་ཚོས་བཤད་པ་ནང་བཞིན་
འཆི་དགོས་པ་རེད། དེ་ནས་ཚང་མས་དེ་ཚོ་བཀོལ་ནས་ཕྱུག་འགྱུར་རྒྱན་འགྱེད་མ་རྩར་
མ་བཞག་སྔོན་གཏན་ནས་འདོར་མི་ཕོད་པའི་དངོས་པོ་རྣམས་ཕྱོགས་གཅིག་ཏུ་བསྡུ་ཉར་
དྲན་རྟེན་དུ་བཀོལ་བའི་སྒྱུ་རྩལ་ཆུང་ཆུང་དང་དེའི་རིགས་ཀྱི་དངོས་པོ་ཙག་ཙིག་
u
དེ་དག—དེ་ཚོ་སྒོར་མོ་འགའ་ལ་གཏའ་མར་བཞག་ནས། ང་ཚོས་གྱེས་བྲལ་གྱི་ནུབ་
ཟས་དང་ཞོགས་ཟས་སླ་མོ་ཞིག་སྤེལ་བར་འདང་ཐུབ་པ་དང་། ང་ཚོའི་ལམ་གླ་ལ་ཧྥ་སྒོར་
འགའ་མཁོ་སྤྲོད་བྱེད་པ་ཡང་སྨི་ལི་ལ་ལ་ཕུག་དང་ཟས་རིགས་དེའི་རིགས་རྣམས་བཞག་
སྟེ། ཁོའི་ཉི་མ་འགའི་འཚོ་བ་རྒྱུན་འཁྱོངས་ཐུབ་པར་མཁོ་སྤྲོད་བྱེད་དགོས།
ཉིན་གཉིས་པའི་ཞོགས་པར། ང་ཚོ་གསུམ་པོས་ཞོགས་ཟས་མཉམ་ཟ་བྱས་རྗེས་ལམ་
ལ་ཆས་པ་ཡིན——རྐང་ཐང་དུ་ལམ་ལ་འགྲོ་བ་ཁོ་ཐག་ཡིན། ང་ཚོ་མི་རེ་རེས་ལུས་སུ་སྨི་
ལི་ཡི་འདྲ་པར་ཆུང་ཆུང་བཅུ་ཕྲག་ཅིག་ཁྱེར་ཞིང་། སོང་ནས་དེ་དག་བསྐོར་འཚོང་བྱེད་
པར་གྲ་སྒྲིག་བྱས། ཁ་ཨེར་ཐད་ཀར་པ་ལི་ལ་སོང་། ཁོས་ནུས་ཤུགས་ཆེན་པོས་ས་དེ་ནས་
སྨི་ལི་ལ་རྡོ་རིང་གཟུག་པ་དང་རྣམ་ཐར་འགོད་རྒྱུ་ཡིན་ལ། རྒྱུན་ལྡན་མིན་པའི་ཉི་མ་ཞིག་
སླེབས་ལ་ཁད་ཡོད་པ་དེར་སྟ་གོན་གང་ལེགས་བྱེད་དགོས། ང་དང་ཁོ་ལུའོ་ཏི་གཉིས་ཀྱིས་
རང་ལམ་ལ་ཆས་ནས་ཧྥ་རན་སི་རྒྱལ་ཁབ་ཀྱི་ས་ཕྱོགས་སོ་སོར་སོང་བ་ཡིན།
ཨ་ལ། ཁྱོད་ལ་ང་ཚོས་སྒྲུབ་པའི་བྱ་བ་ནི་དེ་འདྲའི་ལས་སླ་མོ་དང་བདེ་བླག་ཡིན་པ་
285འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཤེས་སུ་བཅུག་ན། ཁྱོད་ལ་ཡ་མཚན་སྐྱེ་ཁོ་ཐག་ཡིན། ང་ཉིན་གཉིས་ལ་རྐང་ཐང་དུ་སོང་
རྗེས་ལས་ཀ་མགོ་བརྩམས་པ་ཡིན། སྐབས་དེར་ངས་གྲོང་རྡལ་ཆེན་པོ་ཞིག་གི་ཉེ་འཁོར་
དུ་གཞིས་མིན་སྤྲོ་ཁང་ཞིག་མགྱོགས་བྲིས་རྒྱག་བཞིན་མཆིས—— རྒྱུ་མཚན་ནི་ངས་ཁང་
བ་དེའི་བདག་པོ་ཉི་སྟེགས་སུ་འགྲེང་འདུག་པ་མཐོང་བས་ཡིན། ཁོ་རང་མར་ཡོངས་ནས་
ངས་རི་མོ་འབྲི་བར་བལྟས—ཁོ་རང་ཡོང་ནས་ལྟ་སྲིད་པ་ངས་རྟོགས་ཡོད། ངས་བྲིས་
པ་ཧ་ཅང་མགྱོགས་པས་ཁོ་ལ་སྤྲོ་སྣང་སློང་བར་རེ་བ་བྱས། ཁོའི་ཁ་ནས་མཚམས་ལན་རེར།
སེམས་འགུལ་ཐེབས་པའི་ངང་བསྟོད་བསྔགས་ཀྱི་སྐད་ཆ་གཅིག་གཉིས་རེ་བྱུང་བ་དང་།
གཞུག་ནས་ཁོས་བཤད་ཀྱིན་བཤད་ཀྱིན་ངར་ཤུགས་སྐྱེས་ཏེ། ང་ནི་རི་མོའི་སློབ་དཔོན་
ཆེན་པོ་ཞིག་རེད་ཅེས་འུད་བསྟོད་བརྒྱབ།
ངས་སྨྱུ་གུ་ཐང་ལ་བཞག་པ་དང་། ལག་པ་རྒྱབ་ཁུག་ཏུ་བསྲིངས་ནས་སྨི་ལི་ཡི་རི་
མོ་ཞིག་ཕྱིར་བླངས་ནས་ཟུར་བཀོད་མཆན་མིང་དེར་མཛུབ་སྟོན་བྱས། ངས་ང་རྒྱལ་དང་
བཅས་ཏེ།
“ངས་བལྟས་ན་ཁྱེད་ཀྱིས་འདི་ངོ་ཤེས་རྒྱུ་རེད་འདོད། ཧིན། ཁོས་ང་ལ་བསླབས་པ་
ཡིན་ཡ། ངས་ངོས་ཟིན་འོས་པ་ཞིག་ནི། མི་རང་ཉིད་ཀྱིས་འདིའི་རིགས་ལས་ཚེ་ད་དུང་
འགན་ཁུར་ཐུབ་པ་དེ་ཡིན" ཞེས་བཤད་པ་ཡིན།
མི་དེ་དགོངས་དག་གི་རྐྱེན་གྱིས་དངངས་འཚབ་མངོན་པ་དང་འདྲ་བར་ཡང་བསྐྱར་
ཁ་མི་གྲག་པ་ཡིན། དེར་མཐུད་ནས་ངས་ཀྱང་ཕངས་སེམས་ཀྱིས་བཤད་པར།
“ཁྱེད་ཀྱིས། ཐ་ན་ཧྥེ་ལེང་སུའོ་ཝ•སྨི་ལི་ཡི་མཆན་མིང་ཡང་ངོས་མི་ཟིན་ཞེས་བཤད་
པ་དཔེ་མི་སྲིད།”
ཁོས་མཆན་མིང་ངོ་མི་ཤེས་པ་ནི་བཤད་མ་དགོས་པ་ཞིག་རེད། འོན་ཀྱང་། འདི་ལྟར་
དཀའ་གནད་ལས་ཐར་ཐུབ་སླ་བའི་དབང་གིས། ཁོས་རང་བཞིན་དུ་ང་ལ་བཀའ་དྲིན་
286དབྱིན་སྒོར་ཁྲི་བརྒྱ་ཤོག་མ།
བརྗོད་ཀྱིས་མི་ལང་བ་མཚོན་བཞིན་ན་རེ།
“ངོས་ཟིན། ཨ་ལ། དེ་ནི་སྨི་ལི་ཡི་མཆན་མིང་རེད་ཡ། ཁོ་ཐག་ཡིན་ཡ། ད་སྔ་ཅི་ཞིག་
ལ་འདང་བརྒྱབ་འདུག་པ་ངས་ཀྱང་མ་ཤེས། ད་ལྟ། ངས་ཁོ་ངོས་ཟིན་བྱུང་བ་སྨོས་མེད་ཡིན།”
མུ་མཐུད་དུ། ཁོས་རི་མོ་དེ་ཉོ་རྒྱུ་ཟེར། འོན་ཀྱང་ངས། ང་ནི་ཕྱུག་པོ་ཞིག་མིན་ཡང་།
དབུལ་བོར་གྱུར་ནས་ཚད་དེ་འདྲ་ལ་སླེབས་མེད་པར་ལབ། ཡིན་ཡང་མཇུག་མཐར་ཧྥ་
སྒོར་བརྒྱད་བརྒྱ་བྱིན་ནས་ཁོ་ལ་དེ་ཉོ་རུ་བཅུག་པ་ཡིན།
“ཧྥ་སྒོར་བརྒྱད་བརྒྱ་ཡ།”
དེ་མིན་ནམ། དང་ཐོག་སྨི་ལི་ཡིས་དེ་ཁྱེར་ནས་ཕག་གི་རྩིབ་མ་ཞིག་དང་བརྗེ་འཚོང་
འདོད་པ་ཡིན། དེ་མིན་ནམ། ངས་སྒྱུ་རྩལ་ཆུང་ཆུང་དེ་སྤྱད་ནས་ཧྥ་སྒོར་བརྒྱད་བརྒྱ་རུ་
བཙོངས། ད་ལྟ་ངས་དེ་ཕྱིར་བསླངས་ནས་ཡང་ཧྥ་སྒོར་ཁྲི་བརྒྱད་བརྒྱ་རུ་བརྗེ་འདོད། འོན་
ཀྱང་གོ་སྐབས་ཡག་པོ་དེ་སྔར་ནས་ཕར་འདས་སོང་། རྗེས་སུ་ངས་མི་དེའི་བཞུགས་ཤག་
ལ་རི་མོ་ཆེས་བཟང་བ་ཞིག་བྲིས། སྤྱིར་ཡིན་ན་ངས་ཁོ་ལ་ཧྥ་སྒོར་བཅུ་ཡི་རིན་གོང་གཏམ་
འདོད་མོད། འོན་ཀྱང་རང་ཉིད་ནི་སློབ་དཔོན་ཆེན་མོ་དེ་འདྲ་ཞིག་གི་སློབ་ཕྲུག་ཡིན་པ་
ཡིད་ལ་དྲན་མ་ཐག འདི་དང་ང་ཡི་ཐོབ་ཐང་མི་འཚམ་པར་འདོད། དེ་ནས་མཇུག་མཐར་
དེ་ལ་ཟླ་སྒོར་བརྒྱ་བླངས་ནས་བཙོངས། ངས་མགྱོགས་མྱུར་སྒོས་གྲོང་རྡལ་དེ་ནས་ཧྥ་སྐོར་
བརྒྱད་བརྒྱ་སྨི་ལི་ལ་བསྐུར་ཏེ་དེའི་རྗེས་ཉིན་གཉིས་པར་ཡང་ལམ་ལ་ཆས་པ་ཡིན།
འོན་ཀྱང་ཐེངས་འདིར་ང་རང་རྐང་ཐང་དུ་མི་འགྲོ——ད་ནས་རྐང་ཐང་དུ་མི་འགྲོ།
ང་རླངས་འཁོར་དུ་བསྡད་པ་ཡིན། དེའི་རྗེས་ནས་ང་ནམ་རྒྱུན་རླངས་འཁོར་ལ་བསྡད་པ་
ཡིན། དེ་ནས་ངས་ཉིན་རེར་རི་མོ་གཅིག་རེ་བཙོངས་པ་ཡིན་ལ། གཞི་ནས་རི་མོ་གཉིས་མི་
བཙོང་བ་ཡིན། ངས་ནམ་རྒྱུན་ང་ཡི་འགྲུལ་པ་ལ་ན་རེ།
“ངས་ཧྥེ་ལེང་སུའོ་ཝ•སྨི་ལི་ཡི་རི་མོ་ཕྱིར་འཚོང་བ་ནི། གཞི་ནས་བླུན་རྟགས་ཚ་
287འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
པོའི་ལས་ཀ་ཞིག་ཡིན། རྒྱུ་མཚན་ནི་མི་དེ་ད་ནི་ཟླ་གསུམ་ལའང་གསོན་མི་ཐུབ། ཁོ་རང་
འདས་རྗེས་ཁྱོད་ཀྱིས་རིན་གོང་ཅི་འདྲ་མཐོན་པོ་ཞིག་བྱིན་ཡང་། ངོ་ཅི་འདྲ་ཆེན་པོ་ཞིག་
ཡོད་ཀྱང་། ཡང་དེ་ལག་ཏུ་སོན་ཐུབ་པར་མ་འདོད།”
ངས་བསམ་བཞིན་དུ་དོན་ཕྲན་ཚེགས་འདི་ས་ཐག་རིང་ལ་བསྒྲགས་ཅི་ཐུབ་བྱས་ལ།
སྐད་གྲགས་འཛམ་གླིང་དུ་ཁྱབ་པའི་ཆེད་དུ་བསམ་བློའི་གྲ་སྒྲིག་བྱས་པ་ཡིན།
ངས་ཐེངས་འདིའི་རི་མོ་བཙོངས་པའི་འཆར་གཞི་ནི་ང་རང་ལས་བྱུང་བ་ཞིག་
ཡིན—འདི་ཚང་མ་ངའི་བྱས་རྗེས་ཡིན། ཆེས་མཐའ་མཇུག་གི་མཚན་མོ་དེར། ང་ཚོས་
དྲིལ་སྒྲོག་བྱ་འགུལ་ཇི་ལྟར་བྱེད་པར་འཆར་འགོད་བྱེད་སྐབས། བྱེད་ཐབས་འདི་ངས་བཏོན་
པ་ཡིན་ལ། ང་ཚོ་མི་གསུམ་པོ་ཚང་མ་ཡིད་འཐད་བྱུང་བ་ནི། བྱེད་ཐབས་གཞན་བཀོལ་
སྤྱོད་མ་བྱས་པའི་སྔོན་དུ། ཐོག་མར་ངའི་བྱེད་ཐབས་འདི་ཚོད་ལྟ་ཡག་པོ་ཞིག་བྱ་རྒྱུ་དེ་ཡིན།
མཇུག་འབྲས་གསུམ་པོ་ཚང་མ་ལེགས་འགྲུབ་བྱུང་། ང་ནི་རྐང་ཐང་ལ་ཉིན་གཉིས་ཡུན་ཙམ་
སོང་། ཁོ་ལུའོ་ཏི་རྐང་ཐང་ལ་ཉིན་གཉིས་རིང་སོང—རྒྱུ་མཚན་ནི་ངེད་གཉིས་སུ་ཡིན་
ཡང་སྨི་ལི་ཡུལ་འདི་དང་ཉེ་དྲགས་པའི་སར་མིང་དུ་གྲགས་པར་སྐྲག་པ་ཡིན—འོན་ཀྱང་
ཁ་ཨེར་ནི་རྐང་ཐང་ལ་ཉིན་ཕྱེད་ཀྱི་ལམ་དུ་སོང་། བློ་རིག་ཚད་ལས་བརྒལ་ལ། སེམས་བཟང་
མི་འཛིན་པའི་ལྟས་ངན་འདི་ལ་ལྟོས་དང་། གཞུག་ནས་ཁོ་རང་འགྲུལ་བཞུད་བྱེད་སྐབས།
རྒྱས་སྤྲོས་བྱེད་ཚུལ་ནི་རྗེ་རིགས་རྒས་པོ་ཞིག་དང་ཀུན་ནས་མཚུངས་པ་རེད།
མཚམས་ལན་རེར་ང་ཚོས་ས་གནས་ཚགས་པར་གྱི་རྩོམ་སྒྲིག་པར་འབྲེལ་བ་བཟུང་
རྗེས། ཚགས་པར་བརྒྱུད་ནས་གསར་འགྱུར་སྤེལ་བ་ཡིན། གསར་འགྱུར་དེ་ནི་མི་རྣམས་
ཀྱིས་རི་མོ་བ་གསར་བ་ཞིག་མཐོང་བའི་སྐོར་བཀོད་པ་ཞིག་མ་ཡིན་ཏེ། དེ་ནི་བཤད་སྟངས་
ལས་བསམ་བཞིན་དུ་ཚང་མ་ལ་སྔ་མོ་ནས་ཧྥེ་ལེང་སུའོ་ཝ•སྨི་ལི་ཞེས་པའི་མི་འདིར་ཆ་
རྒྱུས་ཡོད་པ་ལྟར་བྱས་པ་ཡིན། གསར་འགྱུར་དེས་ཁོ་ལ་བསྟོད་གླུ་གྱེར་བ་གཏན་ནས་མིན་
288དབྱིན་སྒོར་ཁྲི་བརྒྱ་ཤོག་མ།
ཏེ། དེ་ནི “སློབ་དཔོན་ཆེན་མོའི " མིག་སྔར་གྱི་ནད་གཞི་མདོར་བསྡུས་སྒོས་བཤད་པ་
ཙམ་ཡིན—དེས་མཚམས་རེར་མི་སེམས་སུ་སྤྲོ་དགའ་སློང་བ་དང་། མཚམས་རེར་མིའི་
སེམས་ལ་བློ་ཡུལ་འདས་པའི་ཕམ་ཁ་སྟེར་སྲིད། འོན་ཀྱང་ཐེངས་རེ་རེར་མིའི་སེམས་ལ་
ཁོའི་གནས་ཚུལ་ཧ་ཅང་མི་ལེགས་པའི་གོ་བ་རབ་རིབ་སྟེར། ང་ཚོས་ནམ་རྒྱུན་འཕྲིན་ཐུང་
འདི་དག་ལ་རྟགས་བརྒྱབ་ནས་དེའི་རྗེས་ང་ཚོའི་རི་མོ་ཉོས་མྱོང་བའི་མི་ཐམས་ཅད་ལ་
ཚགས་པར་དེ་བསྐུར་བ་ཡིན།
ཁ་ཨེར་མ་འགྱངས་པར་པ་ལིར་ཕྱིར་ཐོན་ཏེ། འཛེམ་མེད་ཧམ་ཤེད་ཀྱིས་ཁོ་རང་གི་
ལས་དེ་ཁོ་ནར་བྲེལ་འདུག ཁོ་དང་གསར་འགྱུར་འགོད་མཁན་འགས་གྲོགས་བསྒྲིགས
ཡོད་པར་སྨི་ལིའི་ནད་ཀྱི་གནས་ཚུལ་དེ་དབྱིན་ཇི་རྒྱལ་ཁབ་དང་ཡོ་རོབ་སྐམ་ས་ཆེན་མོའི་
ས་ཆ་སོ་སོར་ཁྱབ་བསྒྲགས་བྱེད་པ་དང་། དེ་ལས་ད་རུང་མེ་གླིང་དང་། ད་རུང་གཞན་པའི་
ས་ཆ་ཡོད་དོ་ཅོག་ལ་བསྒྲགས།
དེ་ལྟར་གཟའ་འཁོར་དྲུག་གི་རིང་འགུལ་བསྐྱོད་བྱས་རྗེས། ང་ཚོ་མི་གསུམ་པོ་སླར་
ཡང་པ་ལི་ནས་འཛོམས་ཏེ། གནས་སྐབས་སུ་དྲིལ་སྒྲོག་མཚམས་འཇོག་པའི་ཐག་བཅད།
དེས་མི་ཚད་ད་ནི་ཕྱིར་ཡི་གེ་བྲིས་ནས་སྨི་ལི་ལ་སྔར་ལས་མང་བའི་རི་མོ་སྐུར་བར་མ་
བསྐུལ་བ་ཡིན། ད་ལྟ་ཁོའི་མཚན་སྙན་གྲགས་ནི་ཡང་རྩེར་སོན་ཡོད་ལ། ཆ་རྐྱེན་ཡོད་ཚད་
དུས་སུ་བབས་ཟིན་པས། ང་ཚོས་བལྟས་ན་གོ་སྐབས་འདི་འཆོར་མི་ཉན་པར་སེམས། ད་
ལྟ་ནས་མྱུར་དུ་ལག་བསྟར་བྱེད་དགོས་པ་ལས། ད་ནི་དུས་ཚོད་འགོར་འགྱངས་བྱ་མི་རུང་།
དེ་ནས་ང་ཚོས་སྨི་ལི་ལ་ཡི་གེ་བྲིས་ནས་ཁོ་རང་མལ་ཁྲིའི་སྟེང་ནར་ནས། ཧ་ཅང་མགྱོགས་
མྱུར་སྒོས་སྐམ་རིད་དུ་འགྱུར་མགོ་བརྩམས། རྒྱུ་མཚན་ནི་ང་ཚོའི་རེ་བར་གལ་ཏེ་སྟ་གོན་
བྱེད་ཁོམ་བྱུང་ན། ཁོ་རང་ཉིན་བཅུའི་ནང་འཆི་དགོས་པ་དེ་རེད།
དེའི་རྗེས་ང་ཚོས་སྤྱི་བསྡོམས་ཤིག་བྱས་པར། ང་ཚོ་གསུམ་པོས་ཁྱོན་བསྡོམས་རི་མོ་
289འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དང་སྦྱངས་བྲིས་རི་མོ་བརྒྱད་ཅུ་གྱ་ལྔ་བཙོངས་ཟིན་པ་ཤེས་ལ། འུད་བསྟོད་བྱ་འོས་པ་ཞིག་
ནི་ཧྥ་སྒོར་དྲུག་ཁྲི་དགུ་སྟོང་གི་འབྲས་བུ་དེ་ཡིན། ཁ་ཨེར་གྱིས་ཆེས་མཐའ་མཇུག་གི་རི་མོ་
བཙོངས་པ་དེའང་ཆེས་རྩེར་སོན་གྱི་ཉོ་ཚོང་ཞིག་ཏུ་གྱུར། ཁོ《མཚན་མོའི་ཅོང》ཞེས་པའི་
རི་མོ་དེ་ཧྥ་སྒོར་ཉིས་སྟོང་ཉིས་བརྒྱ་བྱས་ནས་བཙོངས། ང་ཚོས་ཁོའི་མཚན་སྙན་དེ་འདྲའི་
གོ་གནས་མཐོན་པོ་ཞིག་ལ་བཏེགས་པར་ལྟོས་དང——འོན་ཀྱང་སྐབས་དེར་ཡིད་ལ་མ་
ཤར་བ་ཞིག་ནི། མ་འགྱངས་པའི་ཉིན་ཞིག་ལ། ཧྥ་རན་སི་རྒྱལ་ཡོངས་ཀྱི་མིས་རི་མོ་འདི་
འཕྲོག་ཉོ་བྱེད་པ་དང་། ཡུལ་གཞན་གྱི་མི་ཞིག་གིས་སྒོར་ཁྲི་ལྔ་བཅུ་ང་ལྔ་བྱིན་ནས་དེ་རང་
ལ་དབང་བར་བྱ་བའི་བློ་འཐད་བྱུང་ཡོད་པ་དེ་རེད།
ཉིན་དེའི་མཚན་མོར་ང་ཚོས་ཆང་ཞིམ་པོ་གྲ་སྒྲིག་བྱས་ནས་མཐའ་མཇུག་གི་རྒྱལ་
ཁའི་སྟོན་མོ་ཞིག་བཤམས། ཉིན་གཉིས་པར་ང་དང་ཁོ་ལུའོ་ཏི་ཡིས་འབོག་སྒྲིལ་སྡུད་
གསོག་བརྒྱབ་ནས་ལམ་ལ་ཆས་ཤིང་། ཤི་མ་ཁད་ཀྱི་སྨི་ལི་ལ་ལྟ་སྐྱོང་བྱེད་པའི་གྲས་སུ་
འཛུལ་བའི་ཆེད་དུ། དུས་མཚུངས་ཇུས་གཏོགས་ཚ་པོའི་གསར་འགྱུར་འགོད་མཁན་གྱི་
བཅར་འདྲི་དང་ལེན་མ་བྱས་པར་མ་ཟད། ཉིན་རེའི་ནད་ཀྱི་གནས་ཚུལ་པ་ལི་ཡི་ཁ་ཨེར་
ལ་བསྐུར་བ་ཡིན། གླིང་ཆེན་སོ་སོའི་ཚགས་པར་སྟེང་སྟབས་བདེའི་ངང་བཀོད་དེ་ས་ཆ་
སོ་སོའི་སེམས་ཁུར་བྱེད་མཁན་གྱི་མི་རྣམས་ལ་གནས་ཚུལ་འདི་ཤེས་སུ་འཇུག་ཆེད་ཡིན།
སྐད་ངན་མཇུག་མཐར་ཕྱི་བསྒྲགས་བྱས་རྗེས། ཁ་ཨེར་དུས་ལྟར་གནས་དེར་སླེབས་ནས་
འདས་མཆོད་སྒྲུབ་རོགས་བྱས།
ཁྱེད་ཀྱིས་ནམ་རྒྱུན་ཐེངས་དེའི་གཟབ་རྒྱས་ལྡན་པའི་སྐུ་གདུང་ཞུགས་འབུལ་གྱི་
མཛད་སྒོ་དྲན་ནམ། དེ་ནི་དུས་སྐབས་ཤིག་ལ་འཛམ་གླིང་ས་ཆ་སོ་སོར་ཇི་ལྟར་གྲགས་པ་
དང་། སའི་གོ་ལའི་ཤར་ནུབ་ཕྱེད་ཀྱི་མི་སྣ་གྲགས་ཅན་ཚང་མ་སླེབས་ནས་སྐུ་གདུང་ཞུགས་
འབུལ་བྱེད་སྒོ་ལ་ཞུགས་ཏེ། མྱ་ངན་ཞུས་པ་རེད། ང་ཚོ་མི་བཞི་བོ—སྔར་བཞིན་ཕན་
290དབྱིན་སྒོར་ཁྲི་བརྒྱ་ཤོག་མ།
ཚུན་ལུས་དང་གྲིབ་མ་བཞིན་ཁ་མ་བྲལ་བར—དུར་སྒམ་དེ་ཡར་ལ་བཀྱགས་ཏེ། དོན་
འདི་ལ་མི་གཞན་ཞུགས་སུ་མ་བཅུག་པ་ཡིན། ཡང་ཅིག་བཤད་ན། ང་ཚོས་དེ་ལྟར་བྱས་ན་
འགྲིག་འདུག རྒྱུ་མཚན་དུར་སྒམ་དེའི་ནང་དུ་པྲ་ཚིལ་གྱིས་བཟོས་པའི་མི་རྫུན་མ་ཞིག་
ལས་ཅི་ཡང་མེད། གལ་ཏེ་མི་གཞན་གྱིས་དུར་སྒམ་བཀྱགས་པ་ཡིན་ན། ཁོ་ཚོས་ལྗིད་ཚད་
དེ་ལ་རྙོག་དྲ་འཚོལ་སྲིད། དེ་མིན་ནམ། ད་རུང་ང་ཚོ་རོགས་པ་བཞི་བོ་ནས། དེ་འདྲའི་
མཛའ་བརྩེ་ལྷད་མེད་ཀྱིས་དཀའ་སྡུག་གི་ལོ་ཟླ་ཕར་བསྐྱལ་མྱངས་པའི་མི་བཞི་བོ་ཡིས།
མཉམ་དུ་དུར་སྒམ་དེ་ཡར……
“སུ་བཞི་བོ་ཡིན་ནམ།”
“ང་ཚོ་མི་བཞི་བོ་ཡིན་ཡ—རྒྱུ་མཚན་ནི་སྨི་ལི་རང་གིས་ཀྱང་རང་ཉིད་ཀྱི་དུར་
སྒམ་བཀྱགས་པ་ཡིན། ཁྱེད་ཀྱིས་གཟིགས་དང་། ཁོས་རྫུན་ཆས་སྤྲས་ཡོད། ཤ་ཉེ་ཞིག་ལ་
བརྫུས་འདུག—ཐག་རིང་གི་ཤ་ཉེ་ཞིག”
“འོན་ཀྱང་དེ་ནི་དོན་དངོས་ཡིན་ལ། དོན་དེ་ཙམ་ཞིག་ཡིན། ཡང་ཅིག་བཤད་ན།
ཁྱེད་ཀྱིས་ནམ་རྒྱུན་རི་མོ་དེ་དག་གི་རིན་གོང་ཇི་ལྟར་འཕར་བ་དྲན་ནམ། སྒོར་མོ་དེའི་
སྐོར་ནི། ང་ཚོས་ཇི་ལྟར་བྱ་དགོས་མི་ཤེས་པར་མང་བར་གྱུར། ད་ལྟ་པ་ལི་རུ་མི་ཞིག་ཡོད་
ལ། ཁོས་སྨི་ལི་ཡི་རི་མོ་བདུན་ཅུ་ཉར་ཚགས་བྱས་ཡོད། ཁོས་ང་ཚོར་ཧྥ་སྒོར་ཁྲི་ཉིས་བརྒྱ་
བྱིན་ནས་དེ་དག་ཉོས་པ་ཡིན། སྨི་ལི་ཡིས་གཟའ་འཁོར་དྲུག་གི་རིང་ཉོག་འབྲི་བྱས་པའི་
མགྱོགས་བྲིས་དང་སྦྱངས་བྲིས་འབོར་ཆེན་དེ། ཨ་ལ། གལ་ཏེ་ཁྱེད་ཀྱིས་ང་ཚོས་དེ་དག་ལ་
ཕབ་པའི་རིན་གོང་རྟོགས་ཚེ། ཁྱེད་རང་ཡ་མཚན་ཆེན་པོ་སྐྱེ་ངེས——ངས་བཤད་པའི་
ནང་དོན་ནི། རིན་གོང་དེ་གཏན་ལ་ཕབ་པ་ཡང་ང་ཚོ་ཁོ་ན་ཡིད་འཐད་བྱུང་ནས་ཕྱིར་
འཚོང་བའི་དུས་དེ་ཡིན་ཟེར་བ་ཡིན།'
291འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“འདི་ནི་གོ་མ་མྱོང་བའི་གཏམ་རྒྱུད་ཅིག་རེད། ངོ་མ་གོའང་མ་མྱོང་།”
“རེད་ཡ—དེ་ལྟར་ཟེར་ཡང་ཆོག”
“རྗེས་སུ་སྨི་ལི་ཅི་འདྲ་ཡིན་ནམ།”
“ཁྱེད་ཀྱིས་ཁོའི་ཆེད་དུ་གསང་ཐུབ་བམ།”
“ངས་ཐུབ།”
“ཁྱེད་ཀྱིས་དེ་རིང་ཇ་ཁང་ནང་དུ། ངས་ཁྱེད་ལ་མཉམ་པར་ཞོག་ཅེས་པའི་མི་དེ་
དྲན་ནམ། དེ་ནི་ཧྥེ་ལེང་སུའོ་ཝ•སྨི་ལི་ཡིན།”
66
“ང་ཡི— ”
གནམ་རྒན་མ། དེ་མིན་ནམ། ཐེངས་འདིར་ད་གཟོད་མི་རྣམས་ཀྱིས་སྐྱེས་
སྟོབས་ཀྱི་ཤེས་རབ་ཅན་ཞིག་ལྟོགས་གྲིར་འཆི་བ་དང་། དེ་ནས་ཁོར་འབབ་འོས་པའི་གླ་
དངུལ་དག་མི་གཞན་དག་གི་ཨམ་ཕྲག་ནང་རྫོང་དུ་མ་བཅུག་པ་ཡིན། ད་གཟོད་བྱིའུ་
འདིས་སྲོག་བསྡོས་ཀྱིས་གླུ་བླངས་པར། ཉན་མཁན་མེད་པར་མ་བཏང་བ་རེད། དེའི་རྗེས།
དྲིན་གཟོ་ཡིན་པའི་ཆ་ནས་བཤད་ན། དེའི་ཆེད་དུ་གཏང་རག་རང་བཞིན་གྱི་སྐུ་གདུང་
ཞུགས་འབུལ་གྱི་མཛད་སྒོ་ཞིག་ཀྱང་སྤེལ་བྱུང་། ང་ཚོས་སྐབས་དེར་དོན་དེ་འདྲ་ཞིག་
འབྱུང་བར་སྔོན་འགོག་དང་མཉམ་འཇོག་བྱས་པ་ཡིན།”
1893ལོར།དབྱིན་སྒོར་ཁྲི་བརྒྱ་ཤོག་མ།
ངས་ཞིང་ལས་ཚགས་པར་ལ་ཇི་ལྟར་
གཙོ་སྒྲིག་བྱས་ཚུལ།
ངས་ཞིང་ལས་ཚགས་པར་གྱི་གནས་སྐབས་གཙོ་སྒྲིག་པའི་འགན་འཁུར་སྐབས།
སེམས་ཅུང་མི་བདེ་བའི་ཚོར་སྣང་ལྡོག་ཐབས་མེད་པ་ཞིག་བྱུང་། དེ་ནི་གྲུ་པ་གསར་བ་
ཞིག་གིས་གྲུ་གཟིངས་ཆེན་པོ་ཞིག་ལ་བཀོད་འདོམས་བྱེད་པ་ནང་བཞིན་སེམས་ཅུང་མི་
བདེ་བ་ཡིན། འོན་ཀྱང་སྐབས་དེར་ངའི་གནས་བབ་ཀྱིས་ང་རང་དེད་དེ་ཟླ་ཕོགས་ལེན་རྒྱུ་
དམིགས་ཡུལ་མི་བྱེད་ཀ་མེད་བྱུང་། ཚགས་པར་དེའི་གཙོ་སྒྲིག་དངོས་མ་དེ་གུང་གསེང་
སྤྲོ་སྐྱིད་གཏོང་བར་འགྲོ་དགོས་པས། ངས་ཁོས་བཏོན་པའི་ཆ་རྐྱེན་རྣམས་དང་དུ་བླངས་ཏེ་
ཁོའི་ལས་གནས་ཀྱི་ལས་ཚབ་པ་བྱས་པ་ཡིན།
སླར་ཡང་སྒྲུབ་རྒྱུའི་བྱ་བ་ཞིག་ལག་སོན་བྱུང་བས། ངའི་སེམས་ལ་དགའ་སྤྲོ་ཚད་མེད་
སྐྱེས། གཟའ་འཁོར་ཧྲིལ་བོ་དེའི་ནང་ང་ནི་བསམ་བཞིན་སྤྲོ་བ་འཕེལ་ཞིང་རྒྱས། ང་ཚོའི་
ཚགས་པར་དཔར་དུ་བཅུག་པའི་ཉིན་དེར་ངས་རེ་འདུན་ཆེན་པོས་བསྒུགས་ཏེ། སེམས་སུ་
རྟོགས་འདོད་པ་ནི། ངས་སེམས་ཤུགས་དེ་འདྲ་བཏོན་ནས་ཀློག་པ་པོ་རྣམས་ཀྱི་ཡིད་དབང་
འགུག་ཐུབ་ཡོད་མེད་དེ་ཡིན། ཉི་མ་ནུབ་རིར་བཞུད་ལ་ཉེ་སྐབས། ང་རང་རྩོམ་སྒྲིག་ཁང་
གི་སྒོར་བུད། བརྩེགས་རིམ་ཞོལ་མའི་སྐས་འཛེག་སྒོ་ཁ་རུ་མི་མང་ཞིག་ཚོགས་འདུག དེ་
293འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
རུ་མི་ཆེ་བ་ཡོད་ལ་བྱིས་པའང་ཡོད།
མ་གྲོས་རང་མཐུན་གྱིས་དེ་མ་ཐག་ཕྱོགས་གཉིས་སུ་
གྱེས་ནས་ང་ལ་ལམ་ཞིག་ཕྱེས་བྱུང་། ངས་དེའི་ནང་གི་མི་གཅིག་གཉིས་ཤིག་གིས་བཤད་
པ་མ་གཏོགས་མ་ཐོས་ཏེ། “ལྟོས་དང་། ཁོ་རང་རེད་ཡ།” དོན་དག་འདིས་ང་རང་ཡིད་སྤྲོ་
བར་བྱས་པ་སྨོས་མ་དགོས། ཉིན་གཉིས་པའི་སྔ་དྲོར། ངས་བརྩེགས་རིམ་ཞོལ་མའི་སྐས་
འཛེག་སྒོ་ཁ་རུ་ཁ་སང་དང་འདྲ་བའི་མི་ཚོགས་ཤིག་ཡོད་པ་མཐོང་། ཁེར་བོ་ཡོད་ལ། གཉིས་
ཟུང་ཡང་ཡོད། ཚང་མ་འཚང་རྒྱག་གིས་སོ་སོར་གྱེས་ནས་ལ་ལ་འདི་ན་འདུག་ཅིང་། ལ་ལ་
དེ་ནས་བསྡད་དེ་ཐམས་ཅད་མཉམ་དུ་གཞུང་ལམ་དུ་འགྲེང་འདུག སྲང་ལམ་ཕར་ཁར་
འགྲེང་ནས་ང་ལ་སེམས་ཞིབ་མོས་བལྟས་འདུག ང་ཉེ་སར་ཐོན་སྐབས། མི་ཚོགས་སོ་
སོར་ཐོར་ནས་གཞུག་ཕྱོགས་སུ་ཕྱི་ནུར་བྱས་བྱུང་། ངས་མི་ཞིག་གིས་འདི་ལྟར་བཤད་པ་མ་
གཏོགས་ཐོས་མ་བྱུང་སྟེ། “ཁོའི་མིག་ཟུང་ལ་ལྟོས་དང” ཞེས་ཟེར། ངས་རང་ཉིད་ཀྱིས་ཁོ་
ཚོའི་ཡིད་དབང་བཀུགས་ཡོད་པ་མ་ཤེས་ཁུལ་བྱས་མོད། ལྐོག་ནས་དེ་ལ་གློ་བ་དགའ་ནས་
ཡི་གེ་འབྲི་རྩིས་ཀྱིས་དོན་དག་འདི་ང་ཡི་ཨ་ནེ་ལ་བཤད་འདོད་སྐྱེས།
ཐུང་ཐུང་དེར་འཛེགས་ནས་ཁང་བའི་སྒོ་འགྲམ་གྱི་ཉེ་སར་སླེབས་མ་ཐག དགའ་སྤྲོའི་མི་
ང་རང་སྐས་གདང་
སྐད་ཅིག་དང་དགོད་སྒྲ་གསལ་བོ་ཞིག་ཐོས་བྱུང་བར། ངས་སྒོ་ཕྱེས་པ་ན། གྲོང་གསེབ་པ་
དང་འདྲ་བའི་ན་གཞོན་གཉིས་མཐོང་། ཁོ་ཚོས་ང་རང་མཐོང་མ་ཐག དེ་མུར་ངོ་མདོག་
སྐྱ་བོར་གྱུར་ནས་དངངས་འཚབ་ཀྱི་རྣམ་འགྱུར་ཞིག་མངོན་བྱུང་། དེ་ནས་ཧྭ་ལ་ཞེས་པའི་
སྒྲ་ཞིག་གྲག་སྟེ། མི་གཉིས་སྒེའུ་ཁུང་ཕྱི་རུ་བརྒྱུགས་སོང་། ང་ལ་ཡ་མཚན་ཆེན་པོ་སྐྱེས།
ཧ་ལམ་ཆུ་ཚོད་ཕྱེད་ཀ་ཞིག་འགོར་རྗེས། སྐུ་ཞབས་ལོ་ན་བགྲེས་པོ་ཞིག་གིས།
བྲང་མདུན་དུ་སྨ་ར་རིང་པོ་ཞིག་གཡོ་བཞིན། ངོ་གདོང་ཞི་ལྷོད་ལྡན་ལ་ཧ་ཅང་
གཟབ་ནན་གྱི་ཉམས་འགྱུར་གྱིས་ཁང་བའི་ནང་འཛུལ་ཡོང་བར། ངས་ཁོ་སྣེ་ལེན་བྱས་ཏེ་
བཞུགས་སུ་བཅུག ཕར་བལྟས་ན་ཁོ་ལ་སེམས་ཁྲལ་ཞིག་ཡོད་པ་འདྲ། ཁོས་ཁོ་རང་གི་ཞྭ་
294དབྱིན་སྒོར་ཁྲི་བརྒྱ་ཤོག་མ།
མོ་མར་ཕུད་དེ་ས་ལ་བཞག དེ་ནས་ཞྭ་མོའི་ནང་ནས་གོས་ལིང་དམར་པོའི་ལག་ཕྱིས་ཤིག་
དང་ང་ཚོས་ཕུད་པའི་ཚགས་པར་ཞིག་ཕྱིར་བླངས་བྱུང་།
ཁོས་ཚགས་པར་དེ་པུས་མོའི་སྟེང་བཞག་ནས། ཕྱོགས་གཅིག་ནས་ལག་ཕྱིས་ཀྱིས་
མིག་ཤེལ་འཕྱི་བ་དང་། ཕྱོགས་གཅིག་ནས་ང་ལ་འདྲི་རྒྱུར། “ཁྱོད་ནི་གསར་དུ་གཙོ་སྒྲིག་
པའི་འགན་འཁུར་པ་དེ་ཡིན་ནམ།”
ངས་ང་རང་ཡིན་པར་བཤད།
“ ཁྱོད་ཀྱིས་སྔོན་ཆད་ཞིང་ལས་ཚགས་པར་ལ་གཙོ་སྒྲིག་བྱས་མྱོང་ངམ།”
ངས། “མ་མྱོང” ཞེས་བཤད། “ངའི་ཚོད་ལྟ་ཐེངས་དང་པོ་ཡིན།”
“བལྟས་ནས་ཡོང་ན་ངོ་མ་དེ་འདྲ་རེད། ཁྱོད་ལ་ཞིང་ལས་ཐད་ཀྱི་ལག་ལེན་ཉམས་
མྱོང་ཅི་ཞིག་ཡོད་དམ།”
“མེད། ངས་བསམ་ན་ང་ལ་མེད།”
“ངས་སྔར་ནས་དེ་ཙམ་ཚོར་སྣང་གིས་རྟོགས་བྱུང་།” སྐུ་ཞབས་བགྲེས་པོས་དེ་ལྟར་
བཤད་ཞོར། ཕྱོགས་གཅིག་ནས་ཁོ་རང་གི་མིག་ཤེལ་གྱོན་ནས། ཁོའི་ཚགས་པར་དེ་དྲང་
མོར་ལྟེབ། དེ་ནས་རྣམ་འགྱུར་རྩུབ་མོ་ཞིག་ངོམ་བཞིན་མིག་ཤེལ་གྱི་ཡང་སྟེང་བརྒྱུད་ནས་
ང་ལ་ཅེར་བྱུང་། “ངས་ཁྱོད་ལ་ཚགས་པར་ཞིག་ཀློག་འདོན་བྱེད་བསམ་པ་ཡིན། ཆེད་
བརྗོད་རྩོམ་ཡིག་འདིས་ང་ལ་དེ་འདྲའི་ཚོར་སྣང་སྐྱེ་རུ་བཅུག ཉོན་དང་། འདི་ཁྱོད་ཀྱིས་
བྲིས་པ་ཡིན་མིན་ལ་བལྟ་རོགས་ཞུ་སྟེ།
ལ་ཕུག་གཏན་ནས་འབལ་མི་རུང་། དེ་ལྟར་བྱས་ཚེ་དེ་ཚོ་བརླག་ངེས་ཡིན། ཐབས་ཤེས་ཆེས་
ལེགས་པོ་ནི་བྱིས་པ་ཞིག་ཡར་འགོས་སུ་བཅུག་ནས། ཁོ་ལ་སྡོང་བོ་དེ་སྒུལ་དུ་འཇུག་པ་དེ་ཡིན།
“ཝ་ཡེ། ཁྱོད་ཀྱིས་བལྟས་ན་ཚིག་འདི་དག་བྲིས་པ་ག་འདྲ་རེད།—འདི་ངོ་མ་ཁྱོད་
ཀྱིས་བྲིས་པ་མིན་ནམ། "
295འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“ཁྱོད་ཀྱིས་བལྟས་ན་ཚིག་འདི་དག་བྲིས་པ་ག་འདྲ་རེད། འོ། ངས་བལྟས་ན་བྲིས་
པ་ཧ་ཅང་བཟང་། ངས་འདི་ལ་གནས་ལུགས་ཡོད་པར་འདོད། ང་རང་ཆེས་རློམ་པ་ནི། སྡེ་
གྲོང་འདི་རྐྱང་རྐྱང་ལ་བཤད་ནའང་། ལ་ཕུག་ཁྲི་བརྒྱ་སྟོང་ཡོད་མོད། ཚང་མ་ཕྱེད་ཙམ་
སྨིན་དུས་བལ་སོང་རྐྱེན་ཆུད་ཟོས་སུ་བཏང་བ་རེད། དུས་མཚུངས་སུ། གལ་ཏེ་མི་རྣམས་
ཀྱིས་བྱིས་པ་ཞིག་བོས་ནས་སྡོང་བོ་དེ་བསྒུལ་དུ་བཅུག་པ་ན-
99
“ཁྱོད་ཀྱི་མེས་མོ་བསྒུལ་དུ་སོང་དང་། ལ་ཕུག་ནི་སྡོང་བོའི་སྟེང་སྐྱེས་པ་མ་རེད།”
“འོ། ལ་ཕུག་མ་རེད། དེ་ལྟར་སྐྱེས་པ་མ་རེད། ཨེ་འགྲིག་གི ཧེ། སུ་ཞིག་གིས་ཡང་ལ་
ཕུག་དེ་ལྟར་སྐྱེས་ཡོད་ཟེར། ཚིག་དེ་ལྟར་བཤད་དོན་ནི་དཔེ་རྒྱན་བཀོལ་ཆེད་ཡིན། ཡོངས་
སུ་དཔེ་རྒྱན་བཀོལ་བ་ཡིན་ཡ། རྒྱུན་ཤེས་ཅུང་ཙམ་ཡོད་པའི་མི་གང་རུང་གིས་ཧ་གོ་སྲིད་དེ།
ངའི་བཤད་པའི་ནང་དོན་ནི་བྱིས་པ་དེས་འཁྲི་ཤིང╚དེ་བསྒུལ་འོས་ཟེར་བ་ཡིན་ཡ།”
སྐད་ཆ་དེར་ཉན་རྗེས། བགྲེས་པོ་མྱུར་དུ་ཡར་ལངས་ནས་ཁོ་རང་གི་ཚགས་པར་
དེ་དུམ་བུར་གཤགས་པ་མ་ཟད། ད་རུང་ཚགས་པར་ཧྲལ་པོའི་སྟེང་ཡུན་ཙམ་འགོམས་
ལ། ཡང་ཁོའི་ལག་རྟེན་བཀོལ་ཏེ་ཅ་ལག་འགའ་བཅགས་ཤིང་། ངས་རྟོགས་པའི་ཤེས་
བྱ་ནི་དུད་འགྲོ་ཟོག་གཅིག་ལས་ཀྱང་ཉུང་བར་བརྗོད་བྱུང་། དེ་ནས་ཁོ་རང་སྒོ་ཕྱིར་བུད་
ནས་འགྲོ་ཞོར་དུ་ཕེང་ཞེས་སྒོ་གཏན་བྱུང་། མདོར་ན། ཁོའི་བྱ་སྤྱོད་དེས་ང་ལ་ཁོ་རང་ཡིད་
མ་ཚིམ་ས་ཞིག་ཡོད་པར་བསམ་པས་ཚོད་དཔག་བྱེད་དུ་བཅུག འོན་ཀྱང་། གནད་དོན་
མཐར་གཏུགས་ན་གང་ཞིག་ཏུ་བྱུང་ཡོད་པ་མ་ཤེས་རྐྱེན། ངས་ཁོ་རང་ལ་ཅི་བྱེད་བྱ་ཐབས་
ཀྱང་བྲལ་བར་གྱུར།
ད་སོ་མ་ཅང་མ་འགོར་བར། གཟུགས་ཕྲ་ཞིང་རིང་ལ། བཟོ་ལྟ་བེམ་པོ་ཞིག་དང་འདྲ་
བའི་མི་ཞིག ཁོའི་ཕྲ་ཞིང་རིང་བའི་སྐྲ་ཉག་འགའ་བོ་ཐད་ཀར་ཕྲག་སྟེང་དུ་དཔྱངས་པ་དང་།
[1] ལ་ཕུག་གི་ལོ་མ་གཤོག་དབྱིབས་ལྟ་བུ་སྟེ། ཁ་སྐད་དུ་ལ་ཕུག་གི་འཛར་བུ་ཟེར།
296དབྱིན་སྒོར་ཁྲི་བརྒྱ་ཤོག་མ།
འབའ་འབུར་གྱི་ངོ་གདོང་དུ་གཟའ་འཁོར་གཅིག་གི་རིང་བཞར་ཡག་བྱས་མེད་པའི་ཁ་སྤུ་
བཞག་པ་ཞིག མི་དེ་ལྟ་བུ་ཞིག་དེ་མ་ཐག་ནང་དུ་མཆོངས་ཡོང་སྟེ། གློ་བུར་དུ་གོམ་མཚམས་
བཞག་ནས་འགུལ་ཙམ་ཡང་མི་བྱེད་ལ། མཛུབ་མོ་མཆུ་འགྲམ་དུ་བཞག་སྟེ། སྒལ་བ་མར་
སྒུར་ནས་སེམས་ཞིབ་མོས་ཉན་བཞིན་པའི་ཚུགས་ཀ་ཞིག་བསྟན་འདུག ཁོས་སྒྲ་ཅི་ཡང་
ཐོས་མི་ནུས་ཁོ་རང་སྔར་བཞིན་ཉན་དུ་སོང་། སྔར་བཞིན་སྒྲ་མེད་པ་རེད། དེ་ནས་ཁོས་སྒོ་ལ་
ཟྭ་བརྒྱབ་ནས་སེམས་ཆུང་སྒོས་རྐང་བའི་ཕྱི་རྟིང་ཡར་བཀྱགས་ཏེ་ངའི་ཕྱོགས་སུ་ཚུར་ཡོང་།
ཡུན་རིང་ཡོང་ནས་ང་དང་ཐག་མི་རིང་སར་ཐོན་རྗེས། གོམ་པ་སྤོ་མཚམས་བཞག སྔོན་དུ་ཧ་
ཅང་སེམས་ཁུར་བྱེད་པའི་སྒོ་ནས་ངའི་ཕྱོགས་ལ་ཞིབ་ལྟ་ཡང་ཡང་བྱས་ནས་ཡུན་ཙམ་སོང་
ལ། དེ་ནས་བྲང་མདུན་གྱི་ང་ཚོས་ཕུད་པའི་ཚགས་པར་ལྟེབས་མ་དེ་ཕྱིར་བླངས་ནས། ན་རེ།
“ལྟོས་དང་། འདི་ནི་ཁྱོད་ཀྱིས་བྲིས་པ་རེད། ཀློག་འདོན་བྱས་ནས་ང་ལ་ཉན་དུ་
ཆུགས——མྱུར་དུ། ང་རང་སྐྱོབ་རོགས་ཞུ། ངའི་སེམས་ཤིན་ཏུ་མི་སྐྱིད།”
དེ་ནས་ངས་གཤམ་གྱི་རྩོམ་ཡིག་འདི་བཏོན་པ་ཡིན། ངས་ཚིག་རེ་རེ་བཞིན་སྨྲ་སྐོར་
འདོན་སྐབས། ཁོའི་སེམས་ཁམས་མར་འབབ་མགོ་བརྩམས་པ་མཐོང་ཐུབ། ཁོའི་བྲེལ་
འཚུབ་ཀྱི་ཤ་རྒྱུས་ལྷོད་དུ་བབས་པའང་མཐོང་ནུས། ངོ་གདོང་གི་འཚུབ་ཆའི་རྣམ་འགྱུར་
མི་སྣང་བར་གྱུར་ལ། ལྷིང་འཇགས་དང་ཞི་འཇམ་གྱིས་ཁོ་རང་གི་བཞིན་རས་གབ་ནས་
ཞི་འཇམ་གྱི་ཟླ་འོད་དེ་སྟོང་ཞིང་དབེན་པའི་ཡུལ་ལྗོངས་སུ་ཤར་བ་དང་ཤིན་ཏུ་མཚུངས་ཏེ།
བྱ་རྟུག[1]ནི་སྤུས་ལེགས་ལྡན་པའི་འདབ་ཆགས་རིགས་ཤིག་ཡིན། འོན་ཀྱང་གསོ་སྐྱོང་
བྱེད་སྐབས་ངེས་པར་སེམས་ཆུང་བྱ་དགོས། ཟླ་ལྔ་པ་ལས་སྔ་མི་རུང་ལ། ཟླ་དགུ་པ་ལས་འགོར་
མི་རུང་བར་བྱ་དེ་རང་གི་སྐྱེ་ཁུལ་དུ་རྫོང་དགོས། དགུན་ཁར་དྲོ་འཇམ་གྱི་ས་ཆར་གནས་བཅས་
[1] འདིར་གཙོ་སྒྲིག་པས་འབྲི་འདོད་པ་ནི་ཕལ་ཆེརguanayཡིན། དེ་ནི་ཕེ་རུ་ནས་ཐོན་སྐྱེད་བྱས་པའི་
སོ་བྱ་ཞིག་ཡིན་ལ། བྱ་རྟུག་ཞིང་ལུད་ཀྱི་འབྱུང་ཁུངས་གཙོ་བོའང་ཡིན། འོན་ཀྱང་ཁོས guanoཞེས་འབྲི་
ནོར་བྱས་ནས་ནང་དོན་བྱ་རྟུག་ཏུ་གྱུར་པ་རེད།
297འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཏེ། གནས་དེ་རུ་དེ་ལ་བྱིའུ་ཕྲུག་སྒོང་གསོ་བྱ་རུ་བཅུག་ཆོག
ང་ཚོའི་ད་ལོའི་ལོ་ཏོག་ཐོན་ཚད་འགོར་ཟིན་པ་ཁོ་ཐག་ཡིན། དེའི་ཕྱིར་ཆེས་བཟང་ན་
ཞིང་པས་ཟླ་བདུན་པའི་ནང་ནས་བཟུང་མགོ་བརྩམས་ཏེ་ལོ་ཏོག་གི་ས་བོན་གཟུག་དགོས་ལ།
ཁོ་ཚོའི་བྲ་བོའི་བག་ལེབ་འདེབས་དགོས།
ནན་ཀྭ་གླེང་ན——ཁུ་ལྡན་ཤིང་འབྲས་འདི་དག་ནི་དབྱིན་ཀོ་ལན་ནང་ལོགས་ཀྱི་མི་
རྣམས་ཟ་བར་ཧ་ཅང་དགའ་བའི་རིགས་ཤིག་ཡིན། ཁོ་ཚོས་བལྟས་ན། སིལ་ཏོག་སྒོང་སྤྲི་བཟོ་དུས་
དེ་བཀོལ་ཚེ་སྐྱུར་སིལ་ལི་ཙི་ལས་བཟང་། ཁོ་ཚོས་ད་དུང་དེ་ནི་ཁམ་མདོག་གི་འབྲི་ཏ་ས་འཛིན་
ལས་ཀྱང་འཚམ་པའི་ཟོག་གི་གཟན་ཆས་ཤིག་ཡིན་པར་འདོད། རྒྱུ་མཚན་ནི་དེས་ཟོག་གི་ལྟོ་བ་
སྔར་ལས་འགྲང་ཐུབ་ལ། དེ་ལ་ཡིད་ཚིམ་སྐྱེད་ནུས། ནན་ཀྭ་ནི་བྱང་ཕྱོགས་ས་ཁུལ་ནས་ཐོན་སྐྱེད་
བྱས་པའི་ཚ་ལུ་མའི་ཚན་ཁག་ནང་ཁ་ཟས་སུ་སྤྱད་ཆོག་པ་གཅིག་པུ་ཡིན། དེ་ལས་གཞན་ཀ་བེད་
དང་གཞན་པའི་རྙིད་སིལ་རིགས་གཅིག་གཉིས་ལས་མེད། འོན་ཀྱང་དེ་དང་ཤིང་མ་སྡོང་མཉམ་དུ་
མདུན་ཕྱོགས་ར་བའི་ནང་བཏབ་པ་ན། གོམས་སྲོལ་དེ་མགྱོགས་མྱུར་གྱིས་དུས་འདའ་སྲིད་པ་ཡིན།
དེའི་ཕྱིར་ད་ལྟ་མི་ཕལ་བ་ཚང་མས། ནན་ཀྭ་དེ་ཉི་འོད་སྒྲིབ་བྱེད་དུ་འདེབས་པར་འདོད། བྱེད་
ཐབས་འདི་ཕམ་ཉེས་བྱུང་སོང་བ་ཞིག་ཡིན།
ད་ལྟ། གནམ་གཤིས་ཇེ་དྲོད་སླེབས་སྐབས་སུ། ཆུ་བྱ་ཕོ་ཡིས་བྱ་ཕྲུག་བཙའ་བར་
བརྩམས...
མི་དེས་ཉན་རྗེས་ངར་ལངས་བྱུང་ལ། ཁོ་རང་དེ་མ་ཐག་མཆོང་ཡོང་ནས་ང་ལ་ལག་
འཇུ་བྱེད་བཞིན། ན་རེ།
“ཆོག་གི ཆོག་གི—ད་ལྟ་ཉིད་དུ་ཆོག་པར་བྱོས། ད་ལྟ་ངས་གཞི་ནས་ང་རང་ནི་
མི་རྒྱུན་ལྡན་ཞིག་ཡིན་པ་ཚོར་བྱུང་། རྒྱུ་མཚན་ནི་ཁྱོད་ཀྱིས་ད་སོ་མར་བཏོན་པའི་ཚན་
པ་དེ། མིང་ཚིག་རེ་རེ་བཞིན། ཚང་མ་ངས་དེ་སྔར་བཏོན་པ་དང་འདྲ་མཚུངས་ཡིན། འོན་
298དབྱིན་སྒོར་ཁྲི་བརྒྱ་ཤོག་མ།
ཀྱང་། གྲོགས་པོ། དེ་རིང་ཞོགས་པར་ངས་ཐོག་མར་དེ་འདོན་པའི་སྐབས་སུ། ངས་སེམས་
པར། ངའི་གྲོགས་པོ་དེ་དག་གིས་ཡུན་རིང་ང་དམ་པོར་བསྲུངས་ནས་ཡོད་མོད། ཡིན་ནའང་
ང་རང་ཁོ་ཚོས་བཤད་པའི་སྐད་ཆ་དེ་དག་ལ་གཏན་ནས་མི་རློམ། དེ་ལྟར་བྱས་ཚེ་ང་ནི་སྨྱོས་
ཟིན་པར་ང་རང་རློམ་པ་ཡིན། འདང་བརྒྱབ་ནས་འདིར་སླེབས་པ་ན། ངས་སྐད་ཅོར་ཆེན་པོ་
ཞིག་བརྒྱབ་ནས་ཀུ་སྒྲ་དེ་ཁྱོད་རང་གི་ས་ནས་སྤྱི་ལེ་གཉིས་ཀྱི་མཚམས་སུའང་གོ་ཐོས་ནུས་པ་
ཡིན། དེ་ནས་ལག་པ་འགུལ་ཏེ་མི་གསོད་རྒྱུ་དེ་ཡིན—རྒྱུ་མཚན་ནི། ཁྱོད་ཀྱིས་ལྟོས་དང་།
ངས་སྔ་ཕྱི་གང་ལའང་བྱེད་ཐབས་དེ་བཀོལ་དགོས་པ་ན། ད་ནི་སྔ་ས་ནས་ལག་པ་འགུལ་ན་
བཟང་བ་ཡིན། ངས་ཡང་བསྐྱར་དེའི་ནང་གི་ཚན་པ་ཞིག་ཐེངས་གཅིག་ལ་བཏོན་པ་ཡིན། དེ་
ལྟར་བྱས་ན་ངའི་བསམ་ཚུལ་དེ་ངོ་མ་ཡིན་མིན་གྱི་བརྡར་ཤ་གཅོད་ཐུབ། དེར་མཐུད་དེ་ངས་
རང་གི་ཁང་བར་མེ་བཏང་ནས་དེའི་རྗེས་ཕྱི་རོལ་དུ་བརྒྱུགས་སོང་། མི་འགའ་ལ་གཅར་རྡུང་
བྱས་ནས་རྨས་ལྕི་མོ་ཕོག་ཏུ་བཅུག་ལ། ལྟས་ངན་ཞིག་སྐྲག་ཐག་ཆོད་ནས་སྡོང་མགོར་འགོས་
སོང་། གལ་ཏེ་ངས་ཡང་བསྐྱར་ཁོ་ལ་ཆད་པ་བཅད་ན། ཅི་དགར་སོང་ནས་གནས་དེ་རུ་ཁོ་
རང་མར་ས་རུ་གཡུགས་ཆོག འོན་ཀྱང་། གནས་འདི་བརྒྱུད་འགྲོ་བའི་སྐབས། ང་སྔོན་དུ་
ཁྱོད་ལ་འཚམས་འདྲི་བྱེད་དུ་ཡོང་དགོས་པ་བྱུང་། གནད་དོན་འདི་ལ་རྩ་བ་ནས་བདེན་མིན་
ཞིབ་དཔྱོད་ཅིག་བྱེད་དགོས། ད་ལྟ་གང་ལྟར་ཡང་བདེན་མིན་ཞིབ་དཔྱད་གསལ་བོ་བྱས་ཟིན།
ངས་ཁྱོད་ལ་ཅིག་བཤད། སྡོང་མགོར་ཡིབ་པའི་ལྟས་ངན་དེ་ལས་ཅན་ཞིག་རེད། དེ་མིན་ང་
ཕྱིར་ཆས་པའི་སྐབས། ཁོ་རང་གསོད་ངེས་ཡིན། བདེ་མོ་བྱོས། སྐུ་ཞབས། བདེ་མོ་བྱོས། ཁྱོད་
ཀྱིས་ངའི་སེམས་ཁོང་གི་ཁུར་བོ་ལྗིད་མོ་དེ་ཕབ་སོང་། ངའི་བློ་རིག་གིས་ཁྱོད་ཀྱི་ཞིང་ལས་
གླེང་བའི་རྩོམ་ཡིག་དེས་གནང་བའི་གནོན་ཤུགས་ཐེག་ནུས་བྱུང་སོང་། ད་ལྟ་ངས་རྟོགས་
ཡོད་པ་ནི། འདིའི་རྗེས་དོན་གང་རུང་བྱུང་ནའང་ངའི་རང་ཚོད་མི་ཟིན་པ་ཞིག་བྱ་མི་རུང་།
བདེ་མོ་བྱོས། སྐུ་ཞབས།”
299འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ང་ནི་སྐུ་ཞབས་འདིས་མི་ལ་རྡུང་རྨས་དང་ཁང་བ་མེར་སྲེག་པར་སྤྲོ་བའི་དོན་དེར་མི་
སྐྱིད་པའི་སེམས་ཁྲལ་ཞིག་འདུག ངས་རང་དབང་མེད་པར་རང་ཉིད་ཀྱིས་དོན་དེ་དག་ལ་
ཤན་ཤུགས་མང་ཉུང་གང་རུང་བསླངས་ཡོད་པར་རྟོགས་པའི་རྒྱུ་མཚན་གྱིས་ཡིན། འོན་ཀྱང་
དྲན་ཚོར་དེ་དག་མགྱོགས་མྱུར་གྱིས་སངས་སོང་། རྒྱུ་མཚན་ནི་སྐབས་འདིར་གཙོ་སྒྲིག་པ་
དངོས་མ་དེ་ཁྱིམ་དུ་ཐོན་ཡོད། (ངའི་སེམས་སུ། གལ་ཏེ་ཁྱོད་ཀྱིས་ངས་བཏོན་པའི་གྲོས་གཞི་
ནང་བཞིན་ཨེ་ཅིབ་ལ་ཐེངས་གཅིག་འགྲོ་ཐུབ་ཚེ། ང་ལ་རང་གི་འཇོན་ཐང་སྟོན་པའི་གོ་
སྐབས་ཤིག་རྙེད་བྱུང་བ་ཡིན། འོན་ཀྱང་ཁྱོད་རང་ས་དེར་འགྲོ་མི་འདོད། ད་ལྟ་ཁྱོད་རང་ཕྱིར་
ཐོན་པར་ལྟོས་དང་། ངས་སྔར་ནས་ཁྱོད་ཀྱིས་དེ་ལྟར་བྱེད་པར་སེམས་ཁྲལ་བྱས་ཡོད་སྙམ།)
གཙོ་སྒྲིག་པས་ཡི་མུག་དང་། སྐྲག་སྣང་། བློ་ཕམ་པའི་རྣམ་འགྱུར་ཞིག་མངོན་བྱུང་།
ཁོས་དཀྲུགས་ཤིང་འཕེན་མཁན་རྒན་པ་དེ་དང་ན་གཞོན་སོ་ནམ་པ་དེ་གཉིས་ཀྱིས་
གཏོར་བརླག་བཏང་བར་ལྟ་ཞིབ་ཐེངས་ཤིག་བྱས་རྗེས། ན་རེ། “འདི་ནི་ཧ་ཅང་བྱ་བཙོག་
གི་དོན་ཞིག་ཡིན—ཤིན་ཏུ་བྱ་བཙོག་གི་དོན་ཞིག་ཡིན། སྦྱོར་ཆུ་དམ་བུ་ཞིག་དང་། ད་
དུང་ཤེལ་སྒོ་དྲུག ད་དུང་ལུད་ཕོར་གཅིག ད་དུང་ཞག་སྒྲོན་སྟེགས་བུ་གཉིས་བཅས་བཅག་
འདུག་པར་ལྟོས་དང་། འོན་ཀྱང་དེ་ནི་ཆེས་བཙོག་པ་དེ་མ་ཡིན། དེ་ལྟར་བྱས་ཚེ་ཚགས་
པར་གྱི་མཚན་སྙན་བརླགས་སོང་བ་ཡིན—དེས་མི་ཚད། ངའི་སེམས་ཁྲལ་ནི་ནམ་ཡང་
བརླགས་ཚར་བ་རེད། ནོར་མེད་དེ། སྔོན་ཆད་དེ་འདྲའི་མི་མང་པོ་ཞིག་གིས་སྔོན་མངག་བྱས་
མ་མྱོང་ལ། སྔོན་ཆད་ཀྱི་འགྲེམ་སྤེལ་ཚད་འདི་འདྲའི་ཆེན་པོར་སླེབས་མ་མྱོང་བ་དང་། ད་
དུང་འདི་ལྟར་མིང་དུ་གྲགས་མ་མྱོང་བ་ཡིན།—འོན་ཀྱང་། ཁྱོད་ནི་སྨྱོ་ཧམ་ལ་བསྟེན་ནས་
མིང་དུ་གྲགས་དགོས་པ་དང་། དབང་ཤེས་རྒྱུན་ལྡན་མིན་པའི་ངང་བྱེད་སྒོ་ཡར་རྒྱས་ཡོང་
བར་བྱ་དགོས་པ་ཞིག་ཡིན་ནམ། ངའི་གྲོགས་པོ། ངས་འུད་སྒྲོག་བྱེད་མི་སྲིད་དེ། ད་ལྟ་ཕྱི་རོལ་
གྱི་སྲང་ལམ་དུ་མི་མང་ཚོགས་ནས་མི་ལ་ལ་ཞིག་ལྕགས་དྲའི་སྟེང་ཞོན་ཏེ། ཁྱོད་ལ་མིག་གིས་
300དབྱིན་སྒོར་ཁྲི་བརྒྱ་ཤོག་མ།
ཐེངས་གཅིག་ལྟ་ཐུབ་པར་སྒུག་འདུག རྒྱུ་མཚན་ནི་ཁོ་ཚོ་ཚང་མས་ཁྱོད་རང་སྨྱོན་པ་ཞིག་
ཡིན་པར་འདོད་ཡོད་པས་ཡིན། ཁོ་ཚོས་ཁྱོད་ཀྱིས་བྲིས་པའི་ཆེད་བརྗོད་དེ་དག་བཀླགས་རྗེས།
དངོས་གནས་ཁྱོད་ལ་དེ་ལྟར་སེམས་པར་གནས་ལུགས་ལྡན་པ་རེད། ཆེད་བརྗོད་དེ་དག་
གིས་གསར་འགྱུར་ལས་རིགས་ལ་ངོ་ཚ་སྤྲད་པ་རེད། ཧེ། ཁྱོད་ཀྱི་ཀླད་པའི་ནང་ཅི་ཞིག་དྲན་
ནས། ད་གཟོད་འདི་འདྲའི་ཚགས་པར་ཞིག་རྩོམ་སྒྲིག་བྱེད་སྲིད་པ་ཡིན་ནམ། བལྟས་ནས་
ཡོང་ན་ཁྱོད་ནི་ཞིང་ལས་རྨང་གཞིའི་ཤེས་བྱས་དབུལ་བ་ཞིག་རེད། ཁྱོད་ཀྱིས་རྣང་རྒལ་དང་
ཐོང་གཤོལ་ཤལ་བ་གཉིས་གཅིག་ཏུ་སྦྱར་ནས་གླེངབྱུང་ལ། ཁྱོད་ཀྱིས་ད་དུང་ཟོག་གི་རྭ་ཅོ་
ལྷུང་བའི་དུས་ཚིགས་གླེང་བྱུང་། ཁྱོད་ཀྱིས་ད་དུང་ཏེ་ལོ་གཡུང་གསོ་བྱས། རྒྱུ་མཚན་ནི་དེ་
ཚོའི་རང་གཤིས་པྲ་ཚག་ཡིན་ལ། ཙི་གུ་འཛིན་པར་ཆེས་མཁས་ཡིན་པར་འདོད། ཁྱོད་ཀྱིས་
ད་དུང་འུད་བརྗོད་ཆེན་པོས་ཉ་ཕྱིས་ཀྱིས་ཞི་འཇམ་རྒྱུན་འཁྱོངས་བྱེད་སྲིད་དེ། ཁྱོད་ཀྱིས་དེ་
ཚོར་རོལ་དབྱངས་དཀྲོལ་ཆོག་ཟེར། ངས་བལྟས་ན་བྱ་སྤྱོད་དེ་ནི་ལྷག་པ་ལྷག་མ་རེད—
གཏན་ནས་ལྷག་པ་ལྷག་མ་རེད། ཁྱོད་ཀྱི་བྱ་སྤྱོད་ཅི་ཞིག་ལ་བརྟེན་ཡང་། ཉ་ཕྱིས་ལ་འཁྲུག་
ཆ་བཟོ་མི་སྲིད། ཉ་ཕྱིས་ནི་ནམ་ཡང་ཞི་འཇམ་རྒྱུན་འཁྱོངས་ནུས་པ་ཞིག་ཡིན། ཉ་ཕྱིས་ཀྱིས་
རོལ་དབྱངས་ལ་ཁ་ཡ་མི་བྱེད། ཨ་ལ། གནམ་རྒན་མ། གྲོགས་པོ། གལ་ཏེ་ཁྱོད་ཀྱིས་མ་འོངས་
པར་བླུན་པོའི་ཤེས་བྱར་བརྩོན་པ་དེ་རང་གི་མི་ཚེ་ཧྲིལ་བོའི་ཞིབ་འཇུག་བྱ་གཞི་བྱ་བསམ་ཚེ།
ཁྱོད་རང་སློབ་མཐར་ཕྱིན་པའི་དུས་སུའང་ད་ལྟའི་འདི་འདྲའི་མཚན་སྙན་མཐོ་ཤོས་ཤིག་ཏུ་
སླེབས་མི་སྲིད། ངས་གཏན་ནས་འདི་འདྲའི་དོན་ཞིག་མཐོང་མ་མྱོང་། ཁྱོད་ཀྱིས་ལྟ་ཞིབ་བྱས་
པ་ལྟར་ན། ཁྱོད་ཀྱིས་བསམ་པར། སྡོང་ལོ་བདུན་ལྡན་མའི་ཤུན་མཁྲེགས་ཤིང་ཏོག་ནི་ཚོང་
རྫས་ཀྱི་རིགས་ཡིན་པ་ལ། མི་རྣམས་ཀྱི་དགའ་བསུ་བར་མེད་ཐོབ་བཞིན་པའི་སྒང་ཡིན་ཞེས་
[1] དབྱིན་ཡིག་ཁྲོད་རོལ་རྨོད་ནིfurrowདང་། ཐོང་གཤོལ་ནིharrowཡིན་ཏེ། དེ་གཉིས་ཕན་ཚུན་སྒྲ་
གདངས་ཉེ་བ་ཡིན།
301འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བརྗོད། འདིས་རྩ་བ་ནས་བསམ་བཞིན་དུ་ཚགས་པར་འདི་བརླགས་པ་ཡིན། ད་ལྟ་ངས་ཁྱོད་
ལ་གོ་གནས་འདི་དོར་ནས་ས་ཆ་འདི་དང་ཁ་གྱེས་དགོས་པའི་རེ་བ་བཏོན་པ་ཡིན། ང་ཡང་
གུང་གསེང་སྤྲོ་སྐྱིད་གཏོང་བར་མི་འགྲོ། ང་ལ་གུང་གསེང་ཡོད་པའི་དབང་དུ་བཏང་ནའང་
ངས་ལོངས་སྤྱོད་ཐབས་མེད། ཁྱོད་ཀྱིས་ངའི་ཚབ་བྱེད་མི་ཐུབ་པའི་དུས་སུ། ཁྱོད་ཀྱིས་ཐེངས་
གཞུག་མར་བསམ་འཆར་ཅི་ཞིག་འདོན་མིན་ལ། ངས་ནམ་ཡང་ཤ་སྒྲིམ་དགོས། ངས་ཁྱོད་
ཀྱིས ‘ལྡུམ་ར་བཟོ་བའི་སྐྱུ་རྩལ་ བརྗོད་གཞི་བྱས་པའི་ཉ་སོག་གསོ་སྐྱོང་ར་བའི་སྐོར་གྱི
བགྲོ་གླེང་དེ་ཡིད་ལ་དྲན་ཐེངས་རེར་བཟོད་གླགས་བྲལ་བ་ཞིག་རེད། ངས་ཁྱོད་རང་གནས་
འདི་དང་ཁ་གྱེས་ཞེས་བཤད་པ་ཡིན། རྒྱུ་མཚན་གང་ཡིན་ཡང་ད་ནི་ང་ཡང་བསྐྱར་སོང་ནས་
གུང་གསེང་གཏོང་མི་རུང་། ཧེ། ཁྱོད་ཀྱིས་ང་ལ་སྔར་ནས་མི་བཤད་དོན་ཅི་ཡིན། ཁྱོད་ལ་
ཞིང་ལས་ལག་རྩལ་ཐད་ཤེས་འཇོན་མེད་པ་ཨེ་རེད།"
“ངས་ཁྱོད་ལ་བཤད། མ་རྨོས་ལོ་ཏོག་གི་སྡོང་རྐང་འདྲ་བ་ཁྱོད་ལ། ཚོད་མ་མགོ་ལོག་
འདྲ་བ་ཁྱོད་ལ། ཚོད་མ་ཀོ་པི་འདྲ་བ་ཁྱོད་ལ་ངས་ཅིག་བཤད། ཁྱོད་ཀྱིས་བཤད་པའི་གོ་མེད་
ཚོར་མེད་ཀྱི་སྐད་ཆ་འདི་འདྲ་ངས་ཐོག་མར་གོ་ཐོས་བྱུང་བ་ཡིན། ངས་ཁྱོད་ལ་བཤད། ངས་
རྩོམ་སྒྲིག་པའི་བྱ་བ་ལས་ནས་སྔ་གཞུག་ཏུ་ལོ་ངོ་བཅུ་བཞི་འགོར་ཡོད། འདི་འདྲ་ཞིག་ཐེངས་
་ཞིག་ཁོང་དུ་ཆུད་
དང་པོར་གོ་ཐོས་བྱུང་བ་ཡིན། ཚགས་པར་བསྒྲུབ་ཚེ་ཤེས་བྱ་ངེས་ཅན་ཞིག་ཁོང
དགོས་པ་རེད་ལགས། མགོ་བོ་ལ་ཕུག་འདྲ་བ་ཁྱོད། སུ་ཞིག་གིས་ཚགས་པར་ལད་པོ་དེ་དག་
ལ་འཁྲབ་གཞུང་དཔྱད་བརྗོད་སྤེལ་བ་ཡིན་ནམ། ཧེ། ལྷམ་འདེབས་རྩེ་གྲ་དེ་དག་དང་། སྨན་
གཉེར་དཀའ་བཅུ་པའི་སློབ་མ་དེ་དག་མིན་ནམ། ཁོ་ཚོས་ཟློས་གར་ཇི་ལྟར་འཁྲབ་དགོས་
པའི་ཕྱོགས་དེ། ངས་ས་ཞིང་ཇི་ལྟར་འདེབས་དགོས་པའི་ཕྱོགས་དང་བསྡུར་ན་ཤེས་པ་མང་མི་
སྲིད། སུ་ཞིག་གིས་དཔེ་ཆའི་དཔྱད་གཏམ་འབྲི་བཞིན་ཡོད་དམ། དེ་ནི་དཔེ་ཆ་གཅིག་ཀྱང་
བྲིས་མ་མྱོང་བའི་མི་དག་ཡིན། སུ་ཞིག་གིས་ནོར་སྲིད་ལ་འབྲེལ་བ་ཡོད་པའི་གལ་ཆེན་ཆེད་
302དབྱིན་སྒོར་ཁྲི་བརྒྱ་ཤོག་མ།
བརྗོད་འབྲི་བཞིན་ཡོད་དམ། ཏག་ཏག་ནོར་སྲིད་སྤུ་ཙམ་ཡང་མི་ཤེས་པའི་མི་ཡིན། སུ་ཞིག་
གིས་ཡ་ཧུ་དཱ་པའི་མི་ལ་རྒོལ་བའི་གཡུལ་འགྱེད་དེ་དག་ལ་སྐྱོན་བརྗོད་བྱས་པ་ཡིན་ནམ། དེ་
ནི་སྐུ་ཞབས་དག་ཡིན། ཁོ་ཚོས་ཐ་ན ‘ཀུ་འབོད’ དང «སྤྱིལ་བུ’ གཉིསuཀྱི་ཡི་གེའི་
ཁྱད་པར་ཡང་མི་ཤེས། ཁོ་ཚོས་གདོད་མ་ནས་ཡ་ཧུ་དཱ་པའི་སྟ་རེ་བཟུང་ནས་བརྒྱུགས་མ་
མྱོང་ལ། ཡང་ན་ཁོ་ཚོའི་ཁྱིམ་མི་འགའི་ལུས་སྟེང་ནས་མདའ་མོ་ཕྱིར་བལ་ཏེ། མཚན་མོར་དེ་
ཚོ་བཀོལ་ནས་མེ་སྐོར་ཕུང་བོ་ཞིག་བསྒྲོན་མ་མྱོང་། སུ་ཞིག་གིས་ཨ་རག་གཅོད་དགོས་པའི་
འབོད་སྐུལ་ཞུ་ཡིག་དེ་དག་བྲིས་ཏེ་སྐད་གསང་མཐོན་པོས་ཨ་རག་འཐུང་མི་ཆོག་ཅེས་སྒྲོག་
བཞིན་ཡོད་དམ། དེ་ནི་ལྟས་ངན་དེ་དག་ཡིན་སྲིད། ཁོ་ཚོ་དུར་ཁུང་དུ་མ་འཛུལ་གོང་། ཨ་
རག་མི་འཐུང་བ་དང་ར་བཟི་མི་བྱུང་བའི་ཉིན་གཅིག་ཀྱང་ཡོད་པ་མ་རེད། སུ་ཞིག་གིས་ཞིང་
ལས་ཚགས་པར་རྩོམ་སྒྲིག་གནང་བཞིན་ཡོད་དམ། དེ་ནི་ཁྱོད་ཡིན————ཞོག་ཁོག་འདྲ་བ་
ཁྱོད་མ་ཡིན་ནམ། སྤྱིར་བཏང་གི་གནས་ཚུལ་འོག་ཏུ། མི་སུ་ཞིག་གིས་སྙན་ངག་བྲིས་ནས་
ཕམ་སོང་བ་རེད། འཆལ་སྒྲུང་བྲིས་ནས་ཕམ་སོང་བ་རེད། བརྗོད་དོན་གོ་ན་སྐྱི་གཡའ་བའི་
འཁྲབ་གཞུང་བྲིས་ནས་ཕམ་སོང་བ་རེད། མཇུག་མཐར་ད་གཟོད་ཕྱིར་ནུར་ནས་ཞིང་ལས་
ཚགས་པར་གྱི་རྩོམ་སྒྲིག་པར་སླེབས། དེ་ལྟར་བྱས་ན་གནས་སྐབས་དབུལ་དམངས་ཁང་དུ་
འཛུལ་མི་དགོས། ཁྱོད་ཀྱིས་ང་ལ་འབྲེལ་ཡོད་ཚགས་པར་ལས་རིགས་ཀྱི་བྱ་བ་བསླབ་དགོས་
པ་ཡིན། སྐུ་ངོ་། ང་འདིའི་ཕྱོགས་ལ་བྱང་ཆུབ་ནས་ཡོད། ཨ་ཨེར་ཧྥ་ནས་ཨོ་མ་ཧIཡི་བར་དུ།
ངས་ཁྱོད་ལ་ཅིག་བཤད། མི་གཅིག་གིས་ཤེས་པ་ཅི་ཙམ་ཉུང་ན། ཁོའི་མཚན་སྙན་དེ་ཙམ་
[1] ཀུ་འབོད་ཀྱི་ཐོག་མའི་ཡི་གེ་ནིwar-hoopཡིན། ཡ་ཧུ་དཱ་པའི་མིས་འཐབ་འཁྲུག་རྒྱག་སྐབས་
འདོན་པའི་ཀུ་སྒྲ་ཡིན། སྤྱིལ་བུ་ཡི་ཐོག་མའི་ཡི་གེwig-wamཡིན། ཡ་ཧུ་དཱ་པའི་མིས་པགས་པ་དང་།
སྨྱུག་གདན། སྡོང་བོའི་ཡལ་ག་སོགས་ཀྱིས་ཀླད་གོར་བཀབ་པའི་སྤྱིལ་བུ་ཡིན། ཡི་གེ་གཉིས་ཀྱི་ཡིག་
གཟུགས་འདྲ་མཚུངས་སུ་ཡོད།
[2] ཨ་ཨེར་ཧྥ་ནི་ཨ་མེ་རི་ཁའི་གྲོང་ཁྱེར་ཞིག་གི་མིང་ཡིན།
303འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གྱིས་ཆེ་ལ། ཁོའི་ཟླ་ཕོགས་ཀྱང་དེ་ཙམ་གྱིས་མཐོ་བ་རེད། གནམ་རྒན་མས་མཁྱེན། གལ་ཏེ་ང་
ནི་ཅི་ཡང་མི་ཤེས་པའི་བླུན་པོ་ཞིག་སྟེ། སློབ་གསོ་མྱངས་མེད་པ་ཞིག་ཡིན་ན། གལ་ཏེ་ངའི་སྤྱོད་
པ་རྩིང་པོ་ཡིན་ཞིང་། འདི་འདྲའི་གཟབ་ནན་ཆེ་དྲགས་ཤིག་མ་ཡིན་ཚེ། ང་ནི་བརྩེ་བས་དབེན་
ཞིང་སྒེར་སེམས་ཆེ་བའི་འཇིག་རྟེན་འདིའི་སྟེང་དེ་མ་ཐག་མིང་དུ་གྲགས་སྲིད། ང་བུད་འགྲོ།
སྐུ་ངོ་། ང་ལ་ཁྱོད་ཀྱི་ལྟ་སྟངས་དེ་འདྲ་ཞིག་ཐོབ་ན་ང་ནི་འདི་ནས་གྱེས་པར་ཡིད་འཐད་པ་ཡིན།
འོན་ཀྱང་། ངས་རང་ཉིད་ཀྱི་འགན་ཁུར་གྲུབ་ཟིན་པ་ཡིན། ཆོག་མཆན་ཡོད་པའི་ཁྱབ་ཁོངས་
སུ་ངས་རང་ཉིད་ཀྱི་གན་རྒྱ་ལག་བསྟར་བྱས་ཟིན། ངས་སྔོན་ཆད་བཤད་མྱོང་སྟེ། ངས་ཁྱོད་ཀྱི་
ཚགས་པར་དེ་ལས་རིགས་སོ་སོའི་མི་སྣའི་བློ་ཁ་དང་འཚམ་པ་ཞིག་ཏུ་གཏོང་རྒྱུ་དེ་ཡིན་
འདི་ཙམ་ངས་སྔར་ནས་འགྲུབ་ཡོད། ངས་ད་རུང་བཤད་མྱོང་སྟེ། ངས་ཁྱོད་ཀྱི་འགྲེམ་སྤེལ་ཚད་
ཁྲི་གཉིས་ཀྱིས་ཡར་འཕར་ནུས་པར་བརྗོད་པ་དེ་ཡིན། གལ་ཏེ་ང་ལ་ཡང་བསྐྱར་གཟའ་འཁོར་
གཉིས་རིང་གཙོ་སྒྲིག་བྱ་རུ་བཅུག་ཚེ། ངས་དེའང་འགྲུབ་ངེས་ཡིན། ཡང་ཅིག་བཤད་ན། ངས་
ཁྱོད་ཀྱི་ཚགས་པར་ལ་ཞིང་ལས་ཚགས་པར་གྱི་ལོ་རྒྱུས་སྟེང་བྱུང་མ་མྱོང་བའི་ཆེས་ཕུལ་བྱུང་
གི་ཀློག་མཁན་རིགས་ཤིག་ཡོད་པར་བྱས་ཚོག——དེའི་ནང་ཞིང་པ་གཅིག་ཀྱང་མེད་ལ། དེའི་
ནང་གི་སུ་ཡིན་ཡང་། ཇི་ལྟར་བྱས་ཀྱང་ཞི་ཀྭ་སྡོང་བོ་གཅིག་དང་ཁམ་བུའི་འཁྲི་ཤིང་གཅིག་གི་
དབྱེ་བ་མི་ཤེས་པ་རེད། ཐེངས་འདིའི་འབྲེལ་ཐག་གཙང་གཅོད་ནི་ཉེས་སྐྱོན་ཁྱོད་ལ་རག་ལས་
ཡོད་པ་ལས། ང་ནི་མིན། ལྕུམ་རྩྭ།[1] བདེ་མོ་བྱོས།'
དེ་ནས་ང་རང་བུད་སོང་།
ཧ་ལམ1870ལོར།
[1] སྨན་དུ་བཀོལ་ཆོག་པའི་ལྕུམ་རྩྭ་སྟེ། འདིར་མི་ལ་སྡིགས་དམོད་བྱེད་པའི་སྐད་ཆར་གོ
304དབྱིན་སྒོར་ཁྲི་བརྒྱ་ཤོག་མ།
བཅར་འདྲི་ཐེངས་ཤིག་དང་ལེན་བྱས་པ།
བློ་འཚབ་ཆེ་ལ་གྲུང་ཤ་དོད་ཅིང་། “སྤྱང་གྲུང” ལྡན་པའི་ན་གཞོན་དེ། ངས་ཁོ་ལ་
བྱིན་པའི་རྐུབ་སྟེགས་སྟེང་བསྡད་དེ། ཁོ་རང《ཉིན་རེའི་གློག་འཁྱུག་འབྲུག་གྲགས》ཁང་
ནས་ཐོན་པར་སྨྲ་ལ། ཡང་མུ་མཐུད་དུ་བཤད་རྒྱུར། “ཁྱེད་ལ་འོ་བརྒྱལ་བཟོས་མེད་པར་
སྨོན། ང་ནི་ཁྱེད་ལ་བཅར་འདྲི་ཐེངས་ཤིག་བྱེད་དུ་ཡོང་བ་ཡིན།”
“ཡོང་ནས་ཅི་བྱེད་དམ།”
“ཁྱེད་ལ་བཅར་འདྲི་བྱེད་རྒྱུ་ལགས།”
“ཨ། ངས་ཧ་གོ་སོང་། བཟང་གི………….བཟང་གི ཨུན། བཟང་གི…...བཟང་གི ”
ཉིན་དེའི་ཞོགས་པར་ང་ལ་ཚོར་སྣང་མི་བདེ་བ་ཞིག་བྱུང་། ངོ་མ། ངའི་ལུས་ཡོངས་ཀྱི་
ནུས་ཤུགས་ཉམས་པ་ལྟར་འདུག འོན་ཀྱང་། ང་སྔར་བཞིན་དཔེ་སྒྲོམ་གྱི་ཕྱོགས་སུ་སོང་
ཞིང་། དེ་རུ་ཆུ་ཚོད་སྐར་ཆ་དྲུག་བདུན་ཙམ་ལ་བལྟས་རྗེས་ངའི་སེམས་ལ་ད་ནི་སོང་ནས་
ན་གཞོན་དེར་མ་དྲིས་མི་ཆོག་པར་བསམ། ངས།
“ཁྱེད་ཀྱིས་དེ་ཇི་ལྟར་ཚིག་འབྲུ་དེད་ནས་བྲི་བ་ཡིན་ནམ།”
“ཅི་ཞིག་ཚིག་འབྲུ་དེད་ནས་བྲིའམ།"
“བཅར་འདྲི” ཞེས་སྨྲས་པ་ཡིན།
“འོ། གནམ་རྒན་མ། ཁྱེད་ཀྱིས་དེ་ཚིག་འབྲུ་དེད་ནས་བྲིས་ཏེ་ཅི་ཞིག་བྱ།”
305འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“ངས་དེ་ཚིག་འབྲུ་དེད་ནས་བྲི་རྒྱུ་མིན་ཏེ་ངས་དེའི་ནང་དོན་རྟོགས་འདོད་པ་ཡིན་ཡ།”
“ཨ། ངས་ངེས་པར་དུ་བཤད་དགོས་ཏེ་འདི་ནི་དོན་ཡ་མཚན་ཞིག་རེད། ངས་དེའི་
ནང་དོན་ཁྱེད་ལ་སྨྲ་བར་ནུས། གལ་ཏེ་ཁྱེད………… གལ་ཏེ་ཁྱེད……………
99
“འོ།ཆོག་གི དེ་ལྟར་ཆོག དེ་མིན། ཁྱེད་ལ་བཀའ་དྲིན་ཤིན་ཏུ་ཆེ།”
“C-ai’ cai’f-ang’
“མ་གཞི་ཁྱེད་ཀྱིས་ཚིག་འབྲུ་འདེད་པ་ནིCཞིག་ཡིན་ནམ།”
“དེ་ཡིན་པ་དེ་བཤད་མ་དགོས་པ་ཞིག་རེད།”
“ཨ། ངས་དུས་ཚོད་འདི་འདྲ་མང་པོ་བཀོལ་དགོས་པར་ཁག་མི་འདུག”
“ཅི་རེད། ངའི་སྙིང་ཉེ་བའི་སྐུ་ཞབས་ལགས། ཁྱེད་ཀྱིས་བལྟས་ན་དེ་ལ་ཇི་ལྟར་ཚིག་
འབྲུ་འདེད་དགོས།”
“ཨུན། ངས……………”ངས…………ངས་དེ་འདྲ་མི་ཤེས་ཡ། ངས་ཡི་གེ་ཉུང་འཕྲི་བྱས་མེད་
པའི་ཚིག་མཛོད་ཅིག་བླངས་ནས་དེའི་མཇུག་ཏུ་གང་ཡིན་སར་སྔོག་བཤེར་བྱས་ཏེ། རི་མོ་
དེ་དག་ནང་གི་དེ་རྙེད་ཐུབ་པའི་རེ་བ་བྱས། ཡིད་ཕངས་པ་ཞིག་ལ། དེ་ནི་ཧ་ཅང་རྙིང་བའི་
པར་གཞི་ཞིག་རེད།”
“ཨ་ལ། བདག་གི་གྲོགས་པོ། ཚིག་མཛོད་ནང་དུ་དེའི་རི་མོ་ཡོད་པ་ཨེ་ཡིན། ཆེས་
གསར་བའི་པར་གཞི་ཞིག་ཡིན་ནའང…………བདག་གི་སྙིང་ཉེ་བའི་སྐུ་ཞབས་ལགས། ཁྱེད་
ཀྱིས་གུ་ཡངས་གནང་རོགས། ངས་རྩ་བ་ནས་ཁྱེད་ལ་ཕོག་ཐུག་བཟོ་མི་བསམ་མོད། བལྟས་
ནས་ཡོང་ན་ཁྱེད་ནི་མི་མཚུངས…………མི་མཚུངས………………ངས་དེ་སྔོན་ཚོད་དཔག་བྱས་པ་ལྟ་
བུའི་སྤྱང་གྲུང་འཛོམས་པ་ཞིག་དང་མི་མཚུངས་པ་རེད། འདི་ནི་ཁྱེད་ལ་ཕོག་ཐུག་གཏོང་
བ་མིན་ཏེ………ངས་ཞེ་གཏིང་ནས་ཁྱེད་ལ་ཕོག་ཐུག་བཟོ་མི་བསམ།”
“འོ། ཁྱེད་ཀྱིས་སྐད་ཆ་དེ་འདྲ་མ་བརྗོད་རོགས། དུས་རྒྱུན་མི་འདི་འདྲ་ཞིག་ཡོད་པ་
306དབྱིན་སྒོར་ཁྲི་བརྒྱ་ཤོག་མ།
མ་ཟད། དེ་དག་ནི་མི་གཞན་ལ་ངོ་དགའ་བྱེད་མི་འདོད་མཁན་ཡིན། མི་གཞན་ལ་བསམ་
བཞིན་དུ་ངོ་དགའ་བྱེད་མི་སྲིད་པའི་མི་ཚང་མས་ང་རང་འདིའི་ཕྱོགས་ལ་འཇོན་ཞེས་
སྨྲ་ངེས། དེ་མིན་ནམ………དེ་མིན་ནམ། ཁོ་ཚོས་འདི་ཙམ་གླེང་ཐེངས་རེར། ནམ་རྒྱུན་དེ་
འདྲའི་དགའ་སྤྲོ་འཕེལ་སྲིད་པ་རེད།”
“འདི་ཙམ་ནི་ངས་ཧ་ཅང་སླ་མོས་ངང་ཚོད་དཔག་བྱེད་ནུས་པ་ཡིན། འོན་ཀྱང་།
ཐེངས་འདིའི་བཅར་འདྲིའི་སྐོར་ལ་ལ………ཁྱེད་ཀྱིས་མཁྱེན་གསལ་ལྟར། མི་སྣ་གྲགས་ཅན་
གང་རུང་ལ་བཅར་འདྲི་བྱེད་རྒྱུ་དེ། ད་ལྟ་སྔར་ནས་ལུགས་སྲོལ་ཞིག་ཏུ་གྱུར་འདུག”
“ངོ་མ། ངས་སྔོན་ཆད་གོ་ཐོས་མ་མྱོང་བ་ཞིག་ཡིན། འདི་སྤྲོ་སྣང་ལྡན་པ་ཞིག་ཡིན་
པར་གདོན་མི་ཟ། དེས་ན། ཁྱེད་ཀྱིས་ཇི་ལྟར་ལག་བསྟར་བྱ་རྩིས་ཡིན་ནམ།”
“ཨ་ལ། འདི.......འདི......འདི………དོན་འདི་ངོ་མ་བྱ་བཙོག་རེད། གནས་ཚུལ་
ལ་ལའི་འོག བཤད་པ་ལྟར་ན་དབྱུག་པ་ཆེན་པོ་ཞིག་བཀོལ་འོས། འོན་ཀྱང་། སྔར་རྒྱུན་
གོམས་ལོབས་ལྟར་ན། དེ་ནི་ནམ་རྒྱུན་བཅར་འདྲི་མཁན་གྱིས་དྲི་བ་འདོན་པ་དང་། བཅར་
འདྲི་ཐེབས་མཁན་གྱིས་དྲིས་ལན་འདེབས་པ་ཞིག་ཡིན། དེང་སྐབས་ཆ་ཚང་འདི་རྒྱུགས་
ཆེ་བ་ཡིན། ཁྱེད་ཀྱི་ལོ་རྒྱུས་ཁྲོད་ཀྱི་ཁྱད་ཆོས་སྐོར་ཞིག་རྒྱུས་ལོན་བྱ་ཆེད—ལོ་རྒྱུས་དེ་
དག་ནི་སྔར་ནས་ཁྱབ་བསྒྲགས་བྱས་ཟིན་པའམ། ཡང་ན་ད་རུང་ཕྱི་ལ་བསྒྲགས་མེད་པ་
གང་ཡིན་ཡང—ངས་ཁྱེད་ལ་གནད་དོན་འགའ་དྲིས་ཆོག་གམ།”
“འོ། བཀའ་དང་ལེན་བྱེད་པར་མོས………བཀའ་དང་ལེན་བྱེད་པར་མོས……………འོན་
ཀྱང་། རེ་བ་ཞིག་ཡོད་པར་ཁྱེད་ཀྱིས་སྣང་དོགས་མ་བྱེད་དང་། ངའི་ཡིད་འཛིན་ཤིན་ཏུ་
ཞན་ཡང་ངས་བཤད་འདོད་པའི་ནང་དོན་ནི། དེ་ནི་ཧ་ཅང་གཏན་ཁེལ་དང་མི་མཐུན་
པའི་ཡིད་འཛིན་ཞིག་ཡིན—མཐོང་བར་དཀོན་པའི་གཏན་ཁེལ་དང་མི་མཐུན་པ་
ཞིག་ཡིན། མཚམས་ལན་རེར་དེའི་ཚོར་བ་མགྱོགས་ཤིང་མྱུར་ཏེ་གློག་འཁྱུག་པ་དང་འདྲ་
307འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལ། མཚམས་ལན་རེར་རྨོངས་རྟུལ་དུ་གྱུར་ནས་དུས་ཚོད་འགོར་འགྱངས་བྱེད་པ་དང་
མཚུངས། གནས་ཚུལ་འདིས་ང་རང་ཧ་ཅང་སེམས་སྐྱོ་བའི་གནས་སུ་གྱུར་ཡོད།”
“འོ། དེ་ལ་སྐྱོན་མི་འདུག དེས་ན་ཁྱེད་ཀྱིས་མ་འཇོན་འཇོན་མདོག་གྱིས་དང་།”
“ངས་ནུས་ཤུགས་ཡོད་རྒུ་འདོན་ངེས། ངས་བློ་སེམས་རྩེ་གཅིག་གིས་ཁྱེད་ལ་སྲི་ཞུ་
བསྒྲུབ་ངེས་ཡིན།”
“བཀའ་དྲིན་ཆེ་ཞུ། ཁྱེད་ཀྱིས་གྲ་སྒྲིག་བྱས་རྗེས་མགོ་རྩོམ་མམ།”
“གྲ་སྒྲིག་བྱས་ཚར།”
དྲི་བ། ཁྱེད་རང་དགུང་ལོ་ག་ཚོད་ཡིན།
དྲིས་ལན། ད་ལོའི་ཟླ་དྲུག་པར་རང་ལོ་བཅུ་དགུ་འདང་བ་ཡིན།
དྲི་བ། ངོ་མ། ངས་ཁྱེད་རང་སྔར་ནས་ལོ་ངོ་སུམ་ཅུ་སོ་ལྔར་སླེབས་ཟིན་འདོད་ཡོད།
ཁྱེད་ཀྱི་འཁྲུངས་ཡུལ་གང་ཡིན།
དྲིས་ལན། སྨི་སུའུ་ལི།
དྲི་བ། ཁྱེད་རང་རྩོམ་རིག་གི་ལས་ལ་ནམ་ཞིག་ནས་ཞུགས་མགོ་བརྩམས་པ་ཡིན།
དྲིས་ལན། གཅིག་བརྒྱད་སོ་དྲུག་ལོར།
དྲི་བ། ཅི་རེད། འདི་དཔེ་མི་སྲིད་པ་རེད། ད་ལོ་ཁྱེད་རང་ལོ་བཅུ་དགུར་སོན་མ་ཐག་
མ་ཡིན་ནམ།
དྲིས་ལན། ངས་མི་ཤེས་ཡ། བལྟས་ནས་ཡོང་ན་དོན་འདི་ལ་ཡ་མཚན་ཙམ་སྐྱེ།
དྲི་བ། དེ་ལྟར་བཤད་ན་འགྲིག དེས་ན་ཁྱེད་རང་འཕྲད་མྱོང་བའི་མིའི་ཁྲོད་དུ། ཁྱེད
ཀྱིས་བསམ་ན་ཆེས་ཕུལ་དུ་བྱུང་བ་ནི་སུ་ཡིན་ནམ།
དྲིས་ལན། ཨེ་ལུན•པའོ་ཨེར།[1]
[1] ཨེ་ལུན•པའོ་ཨེར(1756—1836)ནི། ཨ་མེ་རི་ཁའི་ཙུང་ཐུང་གཞོན་པ(1801—1805)ཡིན།
308དབྱིན་སྒོར་ཁྲི་བརྒྱ་ཤོག་མ།
དྲི་བ། འོན་ཀྱང་། ཁྱེད་ནི་ཨེ་ལུན‘པའོ་ཨེར་དང་འཕྲད་མི་སྲིད། གལ་ཏེ་ད་ལྟ་ཁྱེད་
རང་ལོ་བཅུ་དགུ་ཡིན་ཚེ...
དྲིས་ལན། ཧེ། ཁྱེད་ཀྱིས་ངའི་གནས་ཚུལ་རྟོགས་པ་ནི་ང་ལས་ཀྱང་མང་བས་ན། དེས་
ན་ཁྱེད་ཀྱིས་ང་ལ་དྲི་བ་དྲིས་ནས་ཅི་བྱེད།
དྲི་བ། ཨུན། ངས་ཚིག་གཅིག་བཏོན་པ་ཙམ་ཡིན། གཞན་པའི་ནང་དོན་གང་ཡང་
མེད། ཁྱེད་ནི་པའོ་ཨེར་ལ་ཇི་ལྟར་འཕྲད་པ་ཡིན།
དྲིས་ལན། འདི། ཉིན་ཞིག་ང་སྟེས་དབང་གིས་ཁོང་གི་སྐུ་གདུང་ཞུགས་འབུལ་གྱི་
མཛད་སྒོར་ཞུགས་པར་ཆས་པ་ཡིན། ཁོང་གིས་ང་ལ་སྐད་དམའ་མོའི་སྒོ་ནས་སྐད་ཆ་ཤོད་
ཟེར། དེ་ནས......
དྲི་བ། འོན་ཀྱང་། གནམ་རྒན་མ། ཁྱེད་རང་ཁོང་གི་སྐུ་གདུང་ཞུགས་འབུལ་གྱི་མཛད་
སྒོར་ཞུགས་པའི་དབང་དུ་བཏང་ན། ཁོང་ཚེ་ལས་འདས་ཟིན་ངེས་ཡིན། ཁོང་ཚེ་ལས་
འདས་ཟིན་པའི་དབང་དུ་བཏང་ན། ཁོང་གིས་ཁྱེད་ཀྱི་སྐད་སྒྲའི་མཐོ་དམན་ལ་ཇི་ལྟར་དོ་
སྣང་བྱེད་སྲིད་ཨང་།
དྲིས་ལན། ངས་མི་ཤེས། ཁོང་ནི་སྤྱིར་བཏང་སྐྱོན་ཏག་ཏག་འཚོལ་བའི་མི་ཞིག་ཡིན།
དྲི་བ། འོན་ཀྱང་ང་ནི་སྔར་བཞིན་མགོ་འཐོམ་འདུག ཁོང་གིས་ཁྱེད་དང་ཁ་བརྡ་
བྱས་ཅེས་ཁྱེད་ཀྱིས་སྨྲ་ལ། ཁོང་སྔར་ནས་ཚེ་ལས་འདས་ཟིན་ཞེས་ཀྱང་སྨྲ་བ་རེད།
དྲིས་ལན། ངས་ཁོང་ཚེ་ལས་འདས་ཟིན་ཞེས་མ་བཤད།
དྲི་བ། འོ་ན་ཁོང་ཤི་མེད་དམ།
དྲིས་ལན། ལྟོས་དང་། མི་ལ་ལས་ཁོང་ཤི་ཟིན་ཟེར་ལ། མི་ལ་ལས་ཁོང་ཤི་མེད་ཅེས་
1804ལོར་ཤི་གསོན་ཐག་གཅོད་ཀྱི་འཐབ་འཛིང་ཞིག་གི་ཁྲོད་ཁོས་ནོར་སྲིད་པུའུ་ཀྲང་ཡ་ལི་ཧྲན་
ཏ“སྨི་ཨེར་ཏུན་བསད་པས། གསར་འགྱུར་འདིས་གྲགས་འགུལ་ཆེན་པོ་བསླངས་མྱོང་།
309ཀྱང་སྨྲ།
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དྲི་བ། དེས་ན་ཁྱེད་ཀྱི་བསམ་ཚུལ་ཅི་འདྲ་ཡིན་ནམ།
དྲིས་ལན། འོ། ངས་དོན་དེ་ལ་ཁ་ཡ་མི་བྱེད། དེ་ནི་ངའི་སྐུ་གདུང་ཞུགས་འབུལ་བྱས་
པ་མ་རེད།
དྲི་བ། ཁྱེད་ཀྱིས………ཆོག་གི དོན་འདི་ང་ཚོས་ནམ་ཡང་གསལ་བཤད་བྱེད་དཀའ།
དེ་ལས་ངས་ཁྱེད་ལ་དོན་དག་གཞན་པ་འགའ་དྲི་བར་བྱ། ཁྱེད་ཀྱི་སྐྱེས་སྐར་ནམ་ཡིན།
དྲིས་ལན། གཅིག་དྲུག་དགུ་བཅུ་གོ་གསུམ་ལོའི་ཟླ་བཅུ་པའི་ཚེས་སུམ་ཅུ་སོ་གཅིག་
ཉིན་ཏེ། གཟའ་ཟླ་བ་ཡིན།
དྲི་བ། ཅི་ཞིག དེ་དཔེ་མི་སྲིད། དེ་ལྟར་བཤད་ན། ད་ལྟ་ཁྱེད་རང་ལོ་བརྒྱ་དང་བརྒྱད་
ཅུ་ལ་སོན་ཡོད། ཁྱེད་ཀྱིས་དེ་ལ་འགྲེལ་བཤད་ཇི་ལྟར་རྒྱུག་གམ།
དྲིས་ལན། ངས་དེ་ལ་རྩ་བ་ནས་འགྲེལ་བཤད་རྒྱག་དགོས་དོན་མེད།
དྲི་བ། འོན་ཀྱང་ཁྱེད་ཀྱིས་མགོ་བརྩམས་མ་ཐག་ཁྱེད་ཀྱི་རང་ལོ་བཅུ་དགུ་ལས་མེད་
པར་སྨྲས་བྱུང་། སྐབས་འདིར་ཡང་བསྐྱར་རང་ཉིད་ལོ་བརྒྱ་དང་བརྒྱད་ཅུ་ཡིན་ཞེས་བརྗོད།
འདི་གཉིས་འགལ་ཟླ་མ་ཡིན་ནམ།
དྲིས་ལན། ཅི་རེད། ཁྱེད་ཀྱིས་འདི་ཙམ་ལ་མཉམ་འཇོག་བྱས་པ་ཡིན་ནམ།(མི་
གཉིས་ཀྱིས་ལག་འཇུ་བྱས།) ཐེངས་གང་མང་ཞིག་ལ་ངས་འདི་རུ་འགལ་བ་ཞིག་གནས་
པར་སེམས་མོད། ངས་ཀྱང་ནམ་རྒྱུན་དེ་འདྲའི་གསལ་བོ་ཞིག་དཔག་མི་ནུས། ཁྱེད་ཀྱི་
མཉམ་འཇོག་ནུས་པ་ནི་དངོས་གནས་གྲུང་ཤ་དོད་པ་ཞིག་རེད།
དྲི་བ། ཁྱེད་ཀྱིས་བསྟོད་བསྔགས་གནང་བར་ཐུགས་རྗེ་ཆེ་ཞུ་འོས། ཁྱེད་ལ་སྔར་ཡོད་
མྱོང་ངམ། ངས་བཤད་པའི་ནང་དོན་ནི། ཁྱེད་ལ་ད་དུང་གཅེན་གཅུང་ཡོད་དམ།
དྲིས་ལན། ཨུ། ང..…………ང..………ངས་བསམ་ན་ཡོད་པ་ཡིན……………འཆུག་མེད། འོན་
310ཀྱང་ངའི་ཡིད་ལ་མི་འཆར་གི
དབྱིན་སྒོར་ཁྲི་བརྒྱ་ཤོག་མ།
དྲི་བ། ཨ་ལ། འདི་ནི་ངས་གོ་མྱོང་བའི་ཆེས་ཡ་མཚན་ཅན་གྱི་སྐད་ཆ་ཞིག་ཡིན།
དྲིས་ལན། ཅི་རེད། ཁྱེད་ཀྱིས་དེ་ལྟར་སེམས་དོན་ཅི་ཡིན།
དྲི་བ། ངས་དེ་ལྟར་བསམ་མི་ཆོག་པ་ཅི་རེད། གན། འདི་ལ་ལྟོས་དང་། ལྡེབས་ངོས་ཀྱི་
འདྲ་པར་དེ་སུའི་རེད། དེ་ནི་ཁྱེད་ཀྱི་སྤུན་ཟླ་ཞིག་མིན་ནམ།
དྲིས་ལན། འོ། རེད་ཡ། རེད་ཡ། རེད་ཡ། དེ་ལྟར་ཁྱེད་ཀྱིས་ང་ལ་གསལ་འདེབས་བྱས་
བྱུང་། ང་ལ་དེ་ལྟ་བུའི་སྤུན་ཟླ་ཞིག་ཡོད་མྱོང་། དེ་ཝེ་ལེན་ཡིན—སྔོན་ཆད་ང་ཚོས་ཁོའི་
མིང་ལ་པི་ཨེརཞེས་འབོད་པ་ཡིན། བདག་གི་སྙིང་རྗེ་བོའི་པི་ཨེར་རྒན་པ་ཡ།
དྲི་བ། ཅི་རེད། ཁྱེད་ཀྱིས་ཁོ་ཤི་ཟིན་ཟེར་བ་ཡིན་ནམ།
དྲིས་ལན། ཨ་ལ། ཨུན། ཡིན་ལས་ཆེ། ང་ཚོས་ཇི་ལྟར་བྱས་ཀྱང་ཁ་ཚོན་གཅོད་དཀའ།
དོན་འདི་ནི་ཤིན་ཏུ་ཡ་མཚན་དགོས་པ་ཞིག་ཡིན།
དྲི་བ། འདི་ནི་མི་ལ་ཕངས་སེམས་སྐྱེ་རུ་འཇུག་པ་ཞིག ཤིན་ཏུ་ཕངས་སེམས་སྐྱེ་རུ་འཇུག་
པ་ཞིག་རེད། དེས་ན། དེའི་རྗེས་ཚང་མས་ཁོ་རང་ཡང་བསྐྱར་རིག་མ་མྱོང་བ་ཨེ་ཡིན་ལགས།
དྲིས་ལན། ཨུན། རེད་ཡ། སྤྱིར་བཤད་ན་རེད་ལགས། ང་ཚོས་ཁོ་རང་དུར་འཇུག་བྱས་
པ་ཡིན།
དྲི་བ། ཁོ་རང་དུར་འཇུག་བྱས། སྔར་ནས་ཁོ་རང་དུར་འཇུག་བྱས་ཟིན། འོན་ཀྱང་ད་
དུང་ཁོ་རང་གི་ཤི་གསོན་མི་ཤེས་པ་རེད་ཨང་།
དྲིས་ལན། འོ། མ་རེད་ཡ། བཤད་སྟངས་དེ་འདྲ་མ་ཡིན། ཁོ་རང་སྔར་ནས་ཤི་ཟིན།
དྲི་བ། ལྟོས་དང་། ངོ་མ་བཤད་ན། ངས་དོན་འདི་ལ་རྒྱུས་ལོན་བྱེད་མི་ཐུབ། ཁྱོད་ཚོས་
ཁོ་རང་སྔར་ནས་དུར་འཇུག་བྱས་ཟིན་ཚེ། ཁྱོད་ཚོས་ཁོ་རང་ཤི་ཟིན་པ་ཤེས་རྟོགས་བྱས་
[1] པི་ཨེར་ཝེ་ལེན་གྱི་གཅེས་མིང་ཡིན།
311ཡོད་ཚེ།...……..
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དྲིས་ལན། མ་རེད། མ་རེད་ཡ། སྐབས་དེར་ང་ཚོས་ཁོ་རང་ཤི་ཟིན་པར་འདོད་པ་
ཙམ་ཡིན།
དྲི་བ། འོ། ངས་ཧ་གོ་སོང་། ཁོ་རང་ཤི་སོས་བྱུང་བ་ཡིན་ནམ།
དྲིས་ལན། ཁོ་རང་ཤི་སོས་མ་བྱུང་བར་ངས་མནའ་སྐྱེལ་ཕོད།
དྲི་བ། ལྟོས་དང་། དོན་འདི་འདྲ་ཞིག་ཡོད་པ་ངས་གཏན་ནས་གོ་མ་མྱོང་། མི་ཞིག་
ཤི་ཟིན། མི་ཞིག་དུར་འཇུག་བྱས་ཟིན། དེས་ན། ད་དུང་ཡ་མཚན་པ་ཅི་ཞིག་ཡོད་
སྲིད་དམ།
དྲིས་ལན། ཨ་ལ། འདི་རུ་ཡོད། ཏག་ཏག་གནས་འདི་རུ་ཡོད་པ་ཡིན། ཁྱེད་ཀྱིས་
གཟིགས་དང་། ངེད་གཉིས་ནི་མཚེ་སྤུན་ཡིན—ང་དང་ཚེ་འདས་དེ་གཉིས—ང་ཚོ་
འཇིག་རྟེན་དཀར་ངོགས་སུ་ཡོང་ནས་གཟའ་འཁོར་གཉིས་འགོར་མ་ཐག་ཡིན། ཐེངས་ཤིག་
ཁྲུས་གཞོང་ནང་མཉམ་དུ་བཞག་པར་དབྱེ་འབྱེད་བྱ་ཐབས་བྲལ་བར་གྱུར། ང་ཚོའི་ཁྲོད་ཀྱི་
མི་གཅིག་ཆུར་ནུབ་ནས་ཤི་ཟིན། འོན་ཀྱང་ང་ཚོས་ཆུར་ནུབ་ནས་ཤི་བ་དེ་མི་གང་ཡིན་མ་
ཤེས། མི་ལ་ལས་དེ་པི་ཨེར་ཡིན་པར་སྙམ། མི་ལ་ལས་མི་དེ་ང་ཡིན་པར་སྙམ།
དྲི་བ། ཨ། དེ་ནི་དངོས་གནས་མཐོང་དཀའ་བའི་དོན་ཞིག་རེད། དེས་ན་ཁྱེད་ཀྱིས་
བལྟས་ན་མི་དེ་སུ་ཡིན་ལགས།
དྲིས་ལན། གནམ་རྒན་མས་དེ་སུ་ཡིན་ཤེས་སྲིད། ངས་དངོས་གནས་དེ་ལ་ཞིབ་བཤེར་
བྱས་ནས་ལྷང་ལ་འབུད་པར་འཇུག་འདོད། གལ་ཆེ་ཞིང་ཤིན་ཏུ་ཡ་མཚན་པའི་དོན་འདིས།
ངའི་མི་ཚེ་གང་བོར་སྐྱོ་སྣང་གི་གྲིབ་གཟུགས་ནག་པོ་ཞིག་གིས་གཡོགས་པར་བྱས། འོན་
ཀྱང་། ད་ལྟ་ངས་ཁྱེད་ལ་སྔོན་ཆད་མི་སུ་ལའང་བཤད་མ་མྱོང་བའི་གསང་བ་ཞིག་བརྗོད་
འདོད། ངེད་གཉིས་ཁྲོད་ཀྱི་མི་གཅིག་ལ། རྟགས་མཚན་ཁྱད་པར་ཅན་ཞིག་ཡོད—ལག་
312དབྱིན་སྒོར་ཁྲི་བརྒྱ་ཤོག་མ།
གཡོན་པའི་རྒྱབ་ཏུ་མཛེར་ཆེན་པོ་ཞིག་ཡོད་དེ། མི་དེ་ནི་ང་ཡིན། བྱིས་པ་དེ་ནི་ཆུར་ནུབ་
ནས་ཤི་བ་དེ་ཡིན།
དྲི་བ། ཆོག་གི་ཆོག་གི འོན་ཀྱང་ངས་མཐར་གཏུགས་ན་དེ་ལ་ཡ་མཚན་རྒྱུ་ཅི་ཞིག་
ཡོད་པ་ཧ་མི་གོ་བ་ཡིན།
དྲིས་ལན། ཁྱེད་ཀྱིས་ཧ་གོའམ། ལྟོས་དང་། ངས་ཧ་གོ་བ་ཡིན། མཐར་གཏུགས་ནས་
བཤད་ན། ངས་ཧ་མི་གོ་བ་ནི་ཁོ་ཚོ་དེ་འདྲའི་མགོ་རྨོངས་ཤིག་ཡིན་པ་སྟེ། བྱིས་པ་དུར་
འཇུག་བྱས་ཏེ་ནོར་བ་དེ་ཡིན། འོན་ཀྱང་། ངའི་ཁྱིམ་མིའི་གོ་སར་དོན་འདི་མི་གླེང་རོགས།
དོན་འདི་གོ་ཐོས་མ་བྱུང་ནའང་། སྔར་ནས་ཁོ་ཚོས་སྐྱོ་གདུང་བྱེད་དགོས་པའི་དོན་མི་ཉུང་
བ་ཞིག་ཡོད་པ་དེ་གནམ་རྒན་མས་མཁྱེན།
དྲི་བ། བཟང་གི ཐེངས་འདིར་ངས་རྒྱུ་ཆ་འདང་ཙམ་ཞིག་བཅར་འདྲི་ཐུབ་ཟིན་པར་
ཡིད་ཆེས་ཡོད། ཁྱེད་ཀྱིས་འདི་ལྟར་ཤུགས་ཆེན་པོས་རོགས་རམ་བྱས་འོག ངས་ཤིན་ཏུ་
ཐུགས་རྗེ་ཆེ་ཞུ་བ་ཡིན། འོན་ཀྱང་ང་རང་ཆེས་སྤྲོ་སྣང་ཡོད་པ་ནི་ཨེ་ལུན•པའོ་ཨེར་གྱི་སྐུ་
གདུང་ཞུགས་འབུལ་མཛད་སྒོའི་སྐོར་དེ་ཡིན། ཁྱེད་ཀྱིས་ང་ལ་མཐར་གཏུག་ན་དོན་ཅི་
ཞིག་གི་རྐྱེན་གྱིས་ཁྱེད་ཀྱི་སེམས་ལ་པའོ་ཨེར་ནི་མི་སྣ་ཕུལ་བྱུང་ཞིག་ཡིན་པར་སྙམ་པ་
བརྗོད་ཆོག་གམ།
དྲིས་ལན། འོ། དེ་ནི་གླེང་རིན་མེད་པའི་དོན་ཆུང་ཆུང་ཞིག་ཡིན། མི་ལྔ་བཅུའི་
ཁྲོད་དུ་དེ་ལ་ཡིད་འཇོག་བྱེད་པའི་མི་ཞིག་རྩ་བ་ནས་ཡོད་མི་སྲིད། ཚང་མས་གུས་ཕྱག་
ཕུལ་ཚར་རྗེས། མི་སྐོར་ཞིག་གིས་སྔར་ནས་དུར་ས་རུ་འགྲོ་བའི་སྟ་གོན་བྱས་པ་མ་ཟད།
གཤིན་པོ་དེའང་སྔར་ནས་དུར་སྒམ་ནང་དྲང་མོར་བཞག་ནས་ཚགས་སུ་ཆུད་པར་བྱས་
ཡོད། དུས་དེར་ཁོས་མཐའ་མཇུག་ཡུལ་ལྗོངས་ལ་ལྟ་བར་འདོད་ཅེས་སྨྲས་བྱུང་ལ། དེར་
མཐུད་དེ་ཡར་ལངས་ནས། ཤིང་རྟའི་ཁ་ལོ་པ་དང་མཉམ་དུ་ཤིང་རྟར་ཁ་ལོ་སྒྱུར་བཞིན་
313བུད་སོང་།
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དེ་ནས་ན་གཞོན་དེས་གུས་གུས་ཞུམ་ཞུམ་སྒོས་གྱེས་གཏམ་ཞུས། ཁོ་ནི་མི་ལ་ཧ་
ཅང་དགའ་སྣང་སྟེར་བའི་གྲོགས་པོ་ཞིག་ཡིན། ཁོ་རང་འདི་ལྟར་འགྲོ་བར་ངས་ཧ་ཅང་
གཏོང་མི་ཕོད་པ་ལྟ་བུ་བྱེད།
1875ལོར།དབྱིན་སྒོར་ཁྲི་བརྒྱ་ཤོག་མ།
ལུས་ལ་ནད་གདོན་གྱིས་བརླམས་པའི་
མི་ཞིག་གི་གཏམ་རྒྱུད།”
ང་ཚོ་པེ་མུའུ་ཏ་རུ་ཉིན་བཞི་ལ་བསྡད—གནམ་ངོ་དྭངས་པའི་ཉིན་གསུམ་ལ།
ཚང་མ་མཉམ་དུ་ཕྱི་རོལ་དུ་སོང་ཞིང་། ཆར་བ་བབས་པའི་ཉིན་ཞིག་ལ། ཚང་མ་ཁང་བའི་
ནང་བསྡད། དེའི་རྒྱུ་མཚན་ནི་སྤྲོ་གསེང་གཏོང་བྱེད་གྲུ་གཟིངས་གླ་རྒྱུ་མ་རྙེད་པར་བློ་ཡིད་
ཕམ་པས་ཡིན། ད་ལྟའི་ང་ཚོའི་གུང་གསེང་སྔར་ནས་མཇུག་རྫོགས་ཟིན་ཏེ། ཚང་མ་ཡང་
བསྐྱར་གྲུ་གཟིངས་སྟེང་བུད་ནས་མཉམ་གཅིག་ཕྱིར་ཕ་ཡུལ་དུ་ལོག་པ་ཡིན།
འགྲུལ་པའི་ནང་ལུས་གཟུགས་ཕྲ་ཞིང་རིང་ལ། རྣམ་འགྱུར་སྐྱོ་སྣང་ལྡན་པའི་ནད་
པ་ཞིག་ཡོད། ཁོའི་ཤ་སྐམ་པའི་ངོ་གདོང་དང་། སྡུག་བསྔལ་བཟོད་བསྲན་བྱེད་པའི་མིག་
མདངས། སེམས་སྡུག་དགའ་མིན་གྱི་ཉམས་འགྱུར་དེ་ཡིས་མི་ཡོད་ཚད་ཀྱི་བྱམས་བརྩེ་
དྲངས་འོངས་ལ། མི་ཡོད་ཚད་ཀྱི་སྙིང་རྗེའང་བསླངས་སོང༌། ཁོས་སྐད་ཆ་བཤད་ཐེངས་
རེར—ཁོས་ཁ་གྲག་པར་དཀའ—དུས་རྒྱུན་ཁོ་རང་ལྷིང་འཇགས་སུ་སྡོད་པས།
མཁན་ཡོད་ཚད་ཚང་མ་ཁོས་བཤད་པའི་སྐད་ཆར་ཉན་འདོད་ཤིན་ཏུ་ཆེ་བར་གྱུར། གྲུ་
ཉན་
[1] ཆེས་སྔོན་མར《ཞི་བདེ་རྒྱ་མཚོ་ཆེན་པོའི་ཟླ་དེབ》སྟེང “ལྗོངས་རྒྱུའི་རེག་ཟིག” ཅེས་པ་འགོད་
སྐབས་སུ། ངས་གཏམ་རྒྱུད་འདི་བླངས་པ་ཡིན། རྒྱུ་མཚན་ནི་དེ་རྟོག་བཟོ་ཡིན་པར་སྐྲག་པ་དང་།
སྐབས་དེར་དེ་དོན་དངོས་ཡིན་མིན་ལ་བདེན་དཔང་བྱེད་ཐབས་བྲལ་བས་ཡིན། —མཱ•ཐུའུ་ནས།
315འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གཟིངས་ལམ་ལ་ཆས་ནས་ཉིན་གཉིས་པའི་དགོང་མོར—དུས་དེར་ང་ཚོ་ཚང་མ་དུ་
བ་འཐེན་སའི་ཁང་བར་བསྡད—ཁོ་རིམ་བཞིན་མི་ཚོགས་ཀྱི་ཁ་བརྡའི་ནང་ཞུགས།
ཁ་བརྡའི་བརྗོད་བྱ་གཅིག་ནས་བཤད་དེ་བརྗོད་བྱ་གཞན་ཞིག་ལ་སླེབས་པ་ན། ཅི་ཡིན་
མ་ཤེས་པར་ཁོས་ཁོ་རང་ཉིད་ཀྱི་ལོ་རྒྱུས་བཤད་མགོ་བརྩམས་ཏེ། ཐ་མར་གཤམ་གྱི་
གཏམ་རྒྱུད་ཡ་མཚན་འདི་གླེང་བྱུང་།
མིག་གིས་བལྟས་པ་ཙམ་ལ་ང་ནི་རང་ལོ་དྲུག་ཅུར་སོན་ཞིང་གཉེན་སྒྲིག་ཟིན་པའི་
མི་ཞིག་དང་མཚུངས། དོན་དངོས་སུ། འདི་ནི་གནས་ཚུལ་ག་གེ་མོ་ཞིག་གི་འོག་ཏུ་ང་
རང་གིས་མྱངས་པའི་སྡུག་བསྔལ་གྱི་མནར་གཅོད་ཅིག་གིས་བཟོས་པ་རང་རེད། དེའི་རྒྱུ་
མཚན་ནི་ངས་གཏན་ནས་གཉེན་སྒྲིག་བྱས་མེད་པ་མ་ཟད། རང་ལོ་བཞི་བཅུ་ཞེ་གཅིག་
ལས་མེད། ཁྱོད་ཚོ་ཧ་ཅང་རློམ་མི་སྲིད་དེ། ང་ལྟ་བུའི་སྐམ་གྱོང་འདྲེ་འདྲ་བ་ནི། ཡུན་
ཐུང་གི་ལོ་གཉིས་ཡར་སྔོན་དུ་ལུས་སྟོབས་དར་ཞིང་ནུས་ཤུགས་འཛོམས་པའི་མི་ཞིག་
ཡིན—ལྕགས་ལྟར་སྲ་བའི་སྟག་ཤར་ཞིག་ཡིན། ལུས་པོ་བདེ་ཐང་དང་ཤེད་ཤུགས་ཆེ་
བའི་མི་ཞིག་ཡིན་ཡ།——བཤད་པ་འདི་ནི་དོན་དངོས་སླ་མོ་ཞིག་ཡིན། འོན་ཀྱང་འདི་
ལས་ཡ་མཚན་པ་ནི་འདི་ལྟ་སྟེ། ངས་ཇི་ལྟར་རང་ཉིད་ཀྱི་ལུས་པོ་ཉམས་དམས་སུ་བཏང་བ་
དེ་ཡིན། ང་རང་འདི་འདྲའི་ཉམ་ཐག་ཏུ་གྱུར་པའི་རྒྱུ་མཚན་ནི། ཐེངས་ཤིག་དགུན་ཁའི་
མཚན་མོ་ཞིག་ལ། དབྱིན་ལེ་ཉིས་བརྒྱའི་ལམ་ལ་མེ་འཁོར་དུ་བསྡད་ནས། མེ་མདའ་སྒམ་
གང་སྲུང་སྐྱེལ་བྱས། དོན་འདི་ནི་ངོ་མ་ཞིག་ཡིན། ད་ལྟ་ཉིད་དུ་ང་ལ་ཁྱོད་ཚོའི་སྙན་ལམ་
དུ་བཤད་དུ་ཆུགས།
ངའི་ཁྱིམ་ཚང་ནི་ཨེ་ཧེ་ཨེ་ཁུལ་ཁོ་ལི་ཧྥུ་ལན་གྲོང་ཁྱེར་དུ་གཞིས་ཆགས་ཡོད། ལོ་
གཉིས་ཡར་སྔོན་གྱི་དགུན་ཁའི་མཚན་མོ་ཞིག་ལ། ས་རུབ་མ་ཐག ཁ་བ་བུ་ཡུག་ཁྲོད་
ང་རང་ཕྱིར་རང་ཁྱིམ་དུ་སླེབས་པ་ཡིན། ནང་དུ་འཛུལ་བ་ན། ངའི་རྣ་བར་ཆེས་ཐོག་མར་
316དབྱིན་སྒོར་ཁྲི་བརྒྱ་ཤོག་མ།
ཐོས་པ་ནི་ངའི་ཆུང་འདྲིས་རྩེད་རོགས་དང་སློབ་གྲོགས་བཟང་པོ་ཡུའེ་ཅོང•B•ཧ་ཁོ་ཐི་ཁ་
སང་ཚེ་ལས་འདས་པ་དེ་རེད། ཁོས་ང་ལ་མཐའ་མཇུག་གི་ཁ་ཆེམས་ནི། ང་ལ་ཁོའི་བེམ་
པོ་ཝེ་སི་ཁང་ཞུན་ཁུལ་དུ་སྡོད་པའི་ཁོའི་སྙིང་ཉེ་བོའི་ཕ་མ་བགྲེས་སོང་གཉིས་ཀྱི་སར་
སྐྱེལ་དགོས་པ་དེ་ཡིན། ང་ལ་ཡ་མཚན་དང་སྐྱོ་སྡུག་ཚད་མེད་སྐྱེས་བྱུང་ནའང་། ད་ནི་མྱ་
ངན་བྱེད་པའི་དུས་ཚོད་མེད། ང་ངེས་པར་དུ་ལམ་ལ་ཆས་དགོས། ངས་སྟེང་དུ “ཝེ་སི་
ཁང་ཞུན་ཁུལ་གྱི་པའོ་ལི་ཧུན་གྲོང་ཁྱེར་ལི་ཝ་དབྱི•ཧ་ཁོ་ཐུ་ཞབས་ཕྱི་ནང་མ” ཞེས་ཡི་
གེ་བྲིས་ཡོད་པའི་བྱང་བུ་དེ་ཁྱེར་ནས། རླུང་འཚུབ་འུར་འུར་ཁྲོད་བྲེལ་མྱུར་གྱིས་མེ་འཁོར་
འབབ་ཚུགས་ཀྱི་ཕྱོགས་སུ་བསྙེགས། དེར་སླེབས་ནས་ངས་མི་གཞན་གྱིས་ང་ལ་ཞིབ་འབྲི་
བྱས་པའི་གསོམ་དཀར་གྱི་དུར་སྒམ་རིང་པོ་དེ་ལོན་བྱུང་། ངས་པར་འཛེར་འགའ་ཡིས་
བྱང་བུ་དེ་དུར་སྒམ་སྟེང་སྦྱར་ཏེ། དེ་བདེ་འཇགས་ངང་མགྱོགས་འཁོར་དུ་སྤོར་རྩིས་བྱེད་
པ་མཐོང་རྗེས་ཟས་རིགས་ཚོང་ཁང་ཞིག་ཏུ་བརྒྱུགས་ཤིང་། བག་ལེབ་ཟོས་ཏེ། དུ་བའང་
འཐེན་པ་ཡིན། ཅང་མ་འགོར་བར། ང་ཕྱིར་འབབ་ཚུགས་སྟེགས་བུར་སོང་། ངས་སྐྱེལ་
འདྲེན་བྱེད་རྒྱུར་བཅོལ་བའི་དུར་སྒམ་ཕལ་ཆེར་མི་ཞིག་གིས་ཡང་བསྐྱར་མར་སྤར་སོང་
བ་འདྲ་ལ། ལོ་གཞོན་ཞིག་གིས་དེའི་གམ་དུ་ཞིབ་ལྟ་བྱེད་བཞིན་འདུག་ཅིང་། ལག་ཏུ་བྱང་
བུ་ཞིག པར་འཛེར་འགའ་དང་སྟེའུ་ཞིག་ཀྱང་བཟུང་འདུག ང་རང་ཡ་མཚན་སྐྱེས་ཏེ།
དེ་ལ་གོ་བ་མ་ལོན་པ་ཡིན། ཁོས་བྱང་བུ་འཛེར་སྦྱོར་བྱེད་མགོ་ཚུགས་པ་དང་བསྟུན་ནས་
ང་མགྱོགས་འཁོར་ཕྱོགས་སུ་བརྒྱུགས་ཏེ། སྐབས་དུས་དེར་སེམས་འཚབ་ནས་ཡང་
སྙིང་ཅི་ཞིག་བྱུང་སོང་བར་རྩད་གཅོད་དུ་ཆས། འོན་ཀྱང་། རྩད་གཅོད་དུ་འགྲོ་མི་དགོས་
པ་རེད—ངས་སྐྱེལ་འདྲེན་བྱེད་རྒྱུར་བཅོལ་བའི་དུར་སྒམ་དེ་ད་དུང་མེ་འཁོར་སྟེང་དུ་
གནས་ལ། དེ་མི་སུས་ཀྱང་བསྒུལ་མེད། (གནས་ཚུལ་ངོ་མ་ནི། དུས་དེར་ངའི་བློ་ཡུལ་ལ་མ་
ཤར་ཏེ། སྔར་ནས་ནོར་འཁྲུལ་ཆེན་པོར་གྱུར་འདུག ངས་མེ་མདའ་སྒམ་གང་སྐྱེལ་འདྲེན་
317འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བྱེད་བཞིན་ཡོད་དེ། ལོ་གཞོན་དེས་འབབ་ཚུགས་སུ་དབྱི་ལི་ནུའོ་དབྱི་ཁུལ་ཕི་ཨོ་ལི་ཡ་ཡི་
ཁོག་རིས་ཅན་གྱི་མེ་མདའི་ཀུང་སི་ཞིག་ལ་སྐྱེལ་བ་ཡིན། འོན་ཀྱང་ཁོས་ངས་སྲུང་སྐྱེལ་
བྱེད་པའི་བེམ་པོ་ལ་བརྗེས་སོང་བ་རེད།) སྐབས་དེར། མེ་འཁོར་ཁ་ལོ་པས་སྐད་གསང་
མཐོན་པོས “ཚང་མ་ནང་དུ་བུད་ཡ” ཞེས་འུར་བརྒྱབ་བྱུང་ལ། ང་མགྱོགས་འཁོར་དུ་
བུད་དེ། རྒྱབ་བསྙེས་གོར་མོ་ཡིན་པའི་འདུག་སྟེགས་ཤིག་ཏུ་ཧ་ཅང་སྐྱིད་པོར་བསྡད། མྱུར་
འདྲུད་ཀུང་སིའི་དངོས་ཟོང་བསྡུ་གཏོང་བྱེད་པའི་ལས་བཟོ་པས་ཤུགས་བཏོན་ཏེ་ལས་ཀ་
ལས་བཞིན་པའི་སྒང་ཡིན——དེ་ནི་ལས་བཟོ་པ་ཕལ་བ་ཞིག་སྟེ། ལོ་ན་ལྔ་བཅུའི་གཡས་
གཡོན་ལ་སོན་ཡོད། ཕར་བལྟས་ཚོད་དུ་དེ་འདྲའི་བབ་ཆགས་དང་། གཞུང་དྲང་། ཞི་
འཇམ་ལྡན་པས་ཕྱོགས་གང་ནས་བལྟས་ཀྱང་ཞི་ལྷོད་སྤྱང་གྲུང་འཛོམས་ཤིང་། ངར་ཤུགས་
ཆེ་ཐག་ཆོད་པར་འདུག མེ་འཁོར་བསྐྱོད་མགོ་བརྩམས་རྗེས། མི་རྒྱུས་མེད་ཅིག་མེ་འཁོར་
གྱི་སྒྲོམ་ནང་དུ་འཛུལ་འོངས་ཏེ། སྔར་ནས་སྐྱུར་ལངས་ཡོད་ལ། དྲི་མ་ཁྱད་པར་དུ་ཆེ་བའི་
ཆུར་བ་ནེམ་པོ་ཐུམ་ཞིག་དུར་སྒམ་གྱི(ངས་སྐྱེལ་འདྲེན་བྱེད་པའི་མེ་མདའ)འཕྲེད་མགོའི་
ཁ་ལེབ་སྟེང་དུ་བཞག་བྱུང་། ཡང་གཅིག་བཤད་ན། ཉེ་ལམ་ངས་ད་གཟོད་དེ་ནི་ལཱིན་
པའོ་ཆུར་བmཐུམ་ཞིག་ཡིན་པ་ཤེས། འོན་ཀྱང་སྐབས་དེར་ངས་གཏན་ནས་དངོས་པོ་དེ་
གོ་ཐོས་བྱུང་མ་མྱོང་ལ། དེའི་ཁྱད་ཆོས་ཀྱང་གཏན་ནས་མི་རྟོགས་པ་ནི་བཤད་མ་དགོས་
པ་ཞིག་ཡིན། ཡང་གཅིག་བཤད་ན། ང་ཚོའི་མེ་འཁོར་མུན་ནག་མཚན་ལྗོངས་སུ་འཕུར་
སྐྱོད་བྱེད་ལ། རླུང་ནག་འཚུབ་མ་གཡུག་གིན་གཡུག་གིན་ཇེ་དྲག་ཏུ་གྱུར་སོང་། ང་ལ་
རིམ་བཞིན་ཡིད་མུག་པའི་སྐྱོ་སྣང་ཞིག་སྐྱེས་བྱུང་ཞིང་། ངའི་སྤྲོ་སྣང་ཉམས་མགོ་བརྩམས།
བར་མེད་དུ་ཉམས་མགོ་བརྩམས། ལས་བཟོ་པ་རྒན་པས་ཞི་ལྷོད་སྒོས་ཁངས་རླུང་འཚུབ་
[1] དྲི་མ་ཆེས་བཙན་པའི་ཆུར་བ་སྐམ་པོ་ཞིག་སྟེ། པེར་ཀྲེམ་གྱི་ལིན་པའོ་ཞིང་ཆེན་ནས་ཐོན་སྐྱེད་
བྱས་པ་ཡིན།
318དབྱིན་སྒོར་ཁྲི་བརྒྱ་ཤོག་མ།
མ་དང་ཙག་འཁྱག་གི་གནམ་གཤིས་སྐོར་ལ་སྐད་ཆ་ཚིག་གཅིག་གཉིས་ཙམ་བཤད་དེ།
ཁོའི་ཕྱོགས་ཀྱི་འདེད་སྒོ་དེ་ཕཱང་ཞེས་བརྒྱབ་ནས་སྒོ་གཏན་ཡང་བརྒྱབ་ལ། སྒེའུ་ཁུང་ཡང་
དམ་པོར་བརྒྱབ། དེ་ནས་ཕྱོགས་བཞིར་ཕར་འགྲོ་ཚུར་འོང་གིས་བྲེལ་བཞིན་དུ། དངོས་པོ་
འགའ་རེ་ཉར་ཚགས་བྱས་ཤིང་། ཕྱོགས་གཅིག་ནས་རང་དགའ་རང་སྐྱིད་ཀྱིས “མཛེས་
སྡུག་གི་མ་འོངས་པ” ཞེས་སྣ་གླུ་བླངས་ཏེ། སྒྲ་ཡང་ཞིང་དབུགས་འཇམ་ལ། གདངས་
ཧ་ཅང་སྙོམས་ཤིང་བདེ་བར་འདུག ཅང་མ་འགོར་བར། ང་ལ་གྲང་འཁྱག་གི་མཁའ་
དབུགས་ཁྲོད་ནས་སྣས་མི་བཟོད་པའི་དྲི་མ་བཙོག་པོ་ཞིག་ཐོན་བྱུང་བའི་ཚོར་བ་བྱུང་།
དེས་ང་རང་གི་སེམས་ཁམས་སྔར་ལས་སྐྱོ་བར་བཏང་། རྒྱུ་མཚན་ནི་ངས་འདི་ཡོད་ཚད་
ངའི་གྲོགས་པོ་ཚེ་འདས་ལ་ཁག་དཀྲི་བ་ནི་སྨོས་མ་དགོས་པ་ཞིག་ལོས་ཡིན། ཁོས་ཡིད་
སྡུག་སེམས་སྐྱོའི་བྱེད་ཐབས་འདི་འདྲ་བཀོལ་ནས་ང་ལ་ཁོ་རང་དྲན་དུ་བཅུག་པ་ཡིན་
ཡ། འདིའི་ནང་དུ་སྐྱོ་བ་ཚད་མེད་ཅིག་འདུས་ཡོད་ངེས། དེ་ནས་ང་ལ་རང་དབང་མེད་
པར་མིག་ཆུ་ལྷུང་། ལས་བཟོ་པ་རྒན་པ་དེ་ངའི་ཉེ་གམ་ན་ཡོད་པས་ཅུང་མི་བདེ་བར་སྣང་
ལ། ཁོས་ང་ལ་མཉམ་འཇོག་པར་སྐྲག་པ་ཡིན། འོན་ཀྱང་། ཁོས་མུ་མཐུད་དུ་རང་མོས་
རང་སྐྱིད་ཀྱིས་སྣ་གླུ་ལེན་བཞིན་དོ་སྣང་སྤུ་ཙམ་ཡང་མི་བྱེད། དེ་ལ་ང་རང་བློ་བདེ་བག་
ཕེབས་པར་གྱུར། བློ་བདེ་བག་ཕེབས་པ་ཡིན་ནམ། ཡིན་ཏེ། འོན་ཀྱང་སྔར་བཞིན་སེམས་
མི་བདེ། ཡང་ཅུང་ཙམ་འགོར་རྗེས། ཆུ་ཚོད་སྐར་ཆ་གང་རེའི་ནང་། ང་བསྡད་ཀྱིན་སེམས་
མི་བདེ་བ་ལྟར་གྱུར། རྒྱུ་མཚན་ཆུ་ཚོད་སྐར་ཆ་གང་རེ་འདས་ཚེ། དྲི་མ་དེ་ཇེ་བཙན་ནས་
ཇེ་བཙན་དུ་འགྲོ་ཞིང་བསྡད་ཀྱིན་བསྡད་ཀྱིན་སྣ་ཡིས་བཟོད་བླགས་བྲལ་བའི་དྲི་བཙོག་
ཅིག་ཏུ་གྱུར། ཡང་ཅང་མ་འགོར་བར། ལས་བཟོ་པས་རང་གི་ནང་དོན་ལྟར་དངོས་པོ་ཡོད་
ཚད་ཉར་ཚགས་བྱས་ཚར་རྗེས། བུད་ཤིང་འགའ་བླངས་ནས། ཁོའི་མེ་ཐབ་ཏུ་མེ་སྦར་བར་
བྱས། དེས་ང་ལ་བཤད་མི་ཤེས་པའི་སྡུག་ཡུས་ཤིག་བྱིན་སོང་ལ། ངས་དེ་ལྟར་བྱས་ཚེ་ནོར་
319འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འཁྲུལ་ཆེན་པོ་ཞིག་ཡིན་པར་སྙམ་པ་ལས་ཅི་ཡང་མི་ནུས། ངས་དེ་ལྟར་ངའི་སྙིང་རྗེ་བོའི་
ཚེ་འདས་གྲོགས་པོར་གནོད་པའི་ཤུགས་རྐྱེན་བཟོ་སྲིད་ཁོ་ཐག་ཆོད་པར་སྙམ། ཐང་ཕུའུ་
ལས་བཟོ་པའི་མིང་ལ་ཐང་ཕུའུ་སེང་ཞེས་འབོད། ངས་ཉིན་དེའི་ནམ་སྨད་དུ་
ད་གཟོད་ཤེས་པ་ཡིན——སྐབས་དེར་མེ་འཁོར་གྱི་གང་ས་གང་དུ་འཚོལ་བཤེར་བྱས་ཏེ།
སེང
ཁོས་སྣང་མེད་དུ་རིག་ཐུབ་པའི་གས་སྲུབས་ཡོད་ཚད། ཁོས་ཚང་མ་བསུབས་སོང་། ཕྱོགས་
གཅིག་ནས་དེ་ལྟར་བྱས་ཚེ། མེ་འཁོར་ཕྱི་རོལ་གྱི་མུན་ནག་ཅི་འདྲ་ཡིན་ཡང་། ང་ཚོ་ལ་
འབྲེལ་བ་ཅི་ཡང་མེད། ཁོས་གང་ཅི་ནུས་ཀྱིས་ང་ཚོ་སྐྱིད་པོར་གཏོང་ཐབས་བྱས། ངས་ཅི་
ཡང་མ་བཤད། འོན་ཀྱང་ཁོས་སྤྱད་པའི་བྱེད་ཐབས་མི་འགྲིག་པར་ཡིད་ཆེས་ཡོད། དུས་
མཚུངས་སུ་ཁོས་ད་སོ་མ་ལྟར་སྣ་གླུ་ལེན་ཞིང་། དུས་མཚུངས་སུ་ཐབ་མེ་ཇེ་འབར་ནས་
ཇེ་འབར་དུ་སོང་སྟེ། བསྡད་ཀྱིན་བསྡད་ཀྱིན་མེ་འཁོར་གྱི་སྒྲོམ་ནང་ཚ་སྨུག་འཐིབ་པར་
གྱུར། ངས་རང་ཉིད་ཀྱི་ངོ་གདོང་སྐྱ་བོར་གྱུར་པ་ཚོར་ལ། ཞེན་ཁ་ལོག་པར་བརྩམས། འོན་
ཀྱང་སྐད་ཆ་ཚིག་གཅིག་ཀྱང་མ་བཤད་པར། ཁ་རོག་གེར་སེམས་སྡུག་བྱས་པ་ཡིན། ཅང་
མ་འགོར་བར། ངས་མཉམ་འཇོག་བྱས་པར “མཛེས་སྡུག་གི་མ་འོངས་པའི” གླུ་སྒྲ་རིམ་
བཞིན་ཇེ་གཉོམ་དུ་གྱུར་ཏེ་དེར་མཐུད་ནས་མཚམས་བཞག་སོང་ལ། ཕྱོགས་བཞིར་བཀྲ་མི་
ཤིས་པའི་ལྟས་ཤིག་གིས་གཡོགས་ནས་ཁུ་སིམ་མེར་འདུག ཅུང་ཙམ་འགོར་རྗེས། ཐང་
ཕུའུ་སེང་གིས་བཤད་རྒྱུར།
“ཕེ། ངས་བལྟས་ན་དེ་ནི་ངའི་མེ་ཁ་གསོ་བྱེད་ཀྱི་ཤིང་ཚ་སྡོང་སྔོན་གྱི་ཡལ་ག་
ཡིན་འོས།”
ཁོས་གློ་ལུ་འགའ་བྱས་རྗེས། དུར་སྒམ་དེར་གཟས་ནས………མེ་མདའི་སྒམ་
དེར..………‘གཟས་ནས་སོང་། འཁྲིས་ཀྱི་ལཱེན་པོ་ཆུར་བ་ཐུམ་དེའི་ཉེ་སར་གོམ་མཚམས་
བཞག་ནས། ཅུང་ཙམ་འགྲེང་བསྡད་དེ། ཡང་བསྐྱར་ཕྱིར་ཐོན་ཞིང་། ངའི་འགྲམ་དུ་མར་
320དབྱིན་སྒོར་ཁྲི་བརྒྱ་ཤོག་མ།
ཙོག་ལ། ཚོར་སྣང་ཟབ་མོ་ཞིག་ཡོད་པར་སྣང་། རེ་ཞིག་ལ་འདང་བརྒྱབ་རྗེས། ཁོས་སྒམ་
དེའི་ཕྱོགས་ལག་བརྡ་ཞིག་བྱས་ནས་ན་རེ།
“ ཁྱོད་ཀྱི་གྲོགས་པོ་ཨེ་རེད།”
“རེད་ཡ” ཞེས་ངས་དབུགས་རིང་ཞིག་འཐེན་པ་ཡིན།
“ཁོ་བཞག་ནས་རུལ་སོང་། ཨེ་རེད།”
དེའི་རྗེས། ཕལ་ཆེར་ཆུ་ཚོད་སྐར་ཆ་གཉིས་གསུམ་གྱི་རིང་། སུས་ཀྱང་ཡང་བསྐྱར་
སྐད་ཆ་མི་བཤད་པར་ཚང་མས་སེམས་རྩེ་གཅིག་གིས་ཅི་ཞིག་ལ་བསམ་བློ་གཏོང་བཞིན།
གཞུག་ནས་ཐང་ཕུའུ་སེང་གིས་སེམས་མ་བདེ་བར་སྐད་དམའ་མོ་བྱས་ནས་ན་རེ།
“མཚམས་ལན་རེར། ཁོ་ཚོ་དངོས་གནས་ཤི་ཡོད་མེད་ཐག་གཅོད་མི་ནུས—ཁྱོད་
ཀྱིས་ལྟོས་དང་། ཕལ་ཆེར་ཤི་ཟིན—ལུས་པོ་ད་དུང་དྲོད་འཇམ་ཡིན་ལ། རུས་ཚིགས་ད་
དུང་བརྐྱངས་སྐུམ་ཐུབ—མཇུག་འབྲས་ནི། ཁྱོད་ཀྱིས་ཁོ་ཚོ་ཤི་ཟིན་སྙམ་མོད། འོན་ཀྱང་
དོན་དངོས་སྟེང་ཁོ་ཚོ་ཤི་མྱོང་ཡོད་མེད་མི་ཤེས། ངའི་མེ་འཁོར་དུ་དོན་དེའི་རིགས་བྱུང་
མྱོང་ཡོད། དེ་ནི་ངོ་མ་འཇིགས་སུ་རུང་བ་ལ། རྒྱུ་མཚན་ནི་ཁྱོད་ཀྱིས། ཁོ་ཚོ་ནམ་ཞིག་ལ་
དྲང་མོར་ཙོག་ནས་ཁྱོད་ལ་ཅེར་འདུག་པ་མི་ཤེས་པའི་ཕྱིར།” དེར་མཐུད་ནས། ཅུང་ཙམ་
བསྡད་རྗེས། ཁོས་གྲུ་མོ་ཅུང་ཙམ་ཡར་བཏེགས་ནས་དུར་སྒམ་དེའི་ཕྱོགས་སུ་གཏད་དེ་ན་
རེ། “འོན་ཀྱང་ཁོས་རྫུ་འཕྲུལ་སྟོན་པ་མིན། མིན་ཏེ། སྤུན་ཟླ་རྒན་པ། ངས་ཁོའི་ཆེད་དུ་
ཁག་ཐེག་བྱས་ཆོག”
ང་ཚོ་ཅུང་ཙམ་བསྡད་དེ། ཕྱོགས་གཅིག་ནས་ཁ་རོག་གེར་འདང་ཞིག་བརྒྱབ་ལ།
ཕྱོགས་གཅིག་ནས་སེམས་གཏད་ནས་དྲག་རླུང་འུར་འུར་ལ་ཉན་ཞིང་། མེ་འཁོར་གྱི་ལོང་
ལོང་ཞེས་པའི་འོ་དོད་ལ་ཉན་པ་ཡིན། རྗེས་སུ། ཐང་ཕུའུ་སེང་གིས་ཚོར་སྣང་ཟབ་མོ་མང་
པོ་སྐྱེ་བཞིན་ན་རེ། “ཧེ། ང་ཚོ་ཚང་མ་འགྲོ་དགོས་པ་ནི། བྱོལ་ཐབས་བྲལ་བ་ཞིག་ཡིན། མི་
321འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ནི་བུད་མེད་ལ་སྐྱེས་ཤིང་། མི་ཚེ་ཐུང་ཐུང་ཡིན།1) 《གསུང་རབ》ཀྱི་ནང་དུ་གསུངས་པ་
དང་འདྲ་བ་རེད། རེད་ཡ། ཁྱོད་ཀྱིས་དོན་འདི་ལ་ཇི་ལྟར་བལྟས་ཀྱང་། དེ་ནི་ཧ་ཅང་གཟབ་
ནན་དང་། ཡ་མཚན་ཞིག་ཡིན། མི་སུས་ཀྱང་དེ་ལ་གཡོལ་མི་ཐུབ། མི་ཡོད་ཚད་ཚང་མ་
འགྲོ་དགོས—ཁྱོད་ཀྱིས་བཤད་ཆོག་པ་ནི། དངོས་གནས་མི་རེ་རེ་ཡིན་པ་དེ་རེད། དེ་
རིང་མི་ཞིག་རྣམ་རིག་བཀྲ་ཞིང་ལུས་སྟོབས་རྒྱས་ཡོད་ནའང.....” བཤད་ནས་མཚམས་
འདིར་སླེབས་མ་ཐག ཁོ་རང་བྲེལ་མྱུར་གྱིས་ཡར་འགྲེང་སྟེ། སྒེའུ་ཁུང་གི་ཤེལ་ལེབ་ཅིག
དུམ་བུར་བརླགས་སོང་། རེ་ཞིག་སྣ་བ་ཕྱིར་སྲིང་ཙམ་བྱས་ནས། ཡང་བསྐྱར་ཕྱིར་ཙོག་
སྟེ་བསྡད་བྱུང་། ང་ཤུགས་ཆེན་པོས་ཡང་བསྐྱར་ཡར་འགྲེང་ཞིང་། དེ་དང་མཚུངས་པའི་
གནས་དེར་རང་གི་སྣ་བ་ཉེ་བར་བཅར། དུས་ཐུང་ཙམ་རེ་ནས། ང་ཚོས་དེ་ལྟར་བསྐྱར་ཟློས་
ཐེངས་རེ་བྱས………… “ཉིན་གཉིས་པར་ཁོ་ནི་རྩི་ཤིང་ལྟར་བྲེགས་བྱུང་ལ།3 ས་དེའི་མི་
རྣམས་ནི་ཡར་སྔོན་ཁོ་རང་ངོ་ཤེས་མཁན་གྱིས་དུས་འདི་ནས་བཟུང་ནམ་ཡང་ཁོ་རང་ངོས་
མི་ཟིན་པར། 《གསུང་རབ》ཀྱི་ནང་དུ་བརྗོད་པ་ནང་བཞིན་དུ་གྱུར་སོང་། རེད་ཡ། ངོ་མ།
འདི་ནི་ཧ་ཅང་གཟབ་ནན་དང་ཡ་མཚན་ཞིག་ཡིན། འོན་ཀྱང་ང་ཚོ་ཚང་མ་འགྲོ་དགོས་ཏེ།
སྔ་འཕྱིའི་ནམ་ཉི་མ་ཞིག་ལ། འདི་ནི་གཡོལ་ཐབས་བྲལ་བ་ཞིག་ཡིན།”
ཁོས་མཚམས་བཞག་ནས་རེ་ཞིག་བསྡད་རྗེས། མུ་མཐུད་དུ་བཤད་རྒྱུར།
“ཁོ་ལ་ནད་ཅི་ཞིག་བྱུང་ནས་ཤི་བ་ཡིན།”
ངས་མི་ཤེས་པར་བཤད།
“ཁོ་ཤི་ནས་དུས་ག་ཙམ་འགོར་ཡོད།”
ཁོའི་བསམ་ཚུལ་འདྲ་བོར་འདོད་བསྟུན་བྱ་ཆེད། ཡུལ་དུས་ཀྱི་གནས་ཚུལ་དངོས་
[1] 《གསུང་རབ》ཀྱི་ཚན་པ་ཞིག་གི་ནང་དུ། མི་ནི་བུད་མེད་ལ་སྐྱེས་ཤིང་། མི་ཚེ་ཐུང་ཐུང་ཡིན་ཞེས་
བྲིས་འདུག
[2] 《གསུང་རབ》ཀྱི་ཚན་པ་ཞིག་གི་ནང་དུ། ཁོ་ཚོ་རྩྭ་དང་འདྲ་བས་མྱུར་དུ་བྲེགས་བྱུང་ཞེས་བྲིས་འདུག
322དབྱིན་སྒོར་ཁྲི་བརྒྱ་ཤོག་མ།
སྔར་ལས་རྟོགས་ཐབས་ཡོད་པ་ལྟར་བལྟས་ན་དོན་ཆུང་སྒྲོ་འདོགས་ཡིན་འོས། དེ་ནས་ང་
རང་གིས་ན་རེ།
“ཉིན་གཉིས་གསུམ་ཙམ་འགོར་ཡོད།”
འོན་ཀྱང་སྐད་ཆ་དེ་ལས་ལྡོག་སྟེ་མི་འཇོན་འཇོན་མདོག་ཏུ་གྱུར། རྒྱུ་མཚན་ནི་ཐང་
ཕུའུ་སེང་གིས་ཉན་རྗེས་མགོ་སྐོར་ཐེབས་པའི་རྣམ་འགྱུར་ཞིག་མངོན་ལ། དེ་གསལ་བོར་
བཤད་ན། “ཁྱོད་ཀྱི་ནང་དོན་ནི་ལོ་གཉིས་གསུམ་ཟེར་བ་ཡིན།” དེར་མཐུད་ནས་ཁོས་རང་
སྣང་བྱུང་རྒྱལ་དུ་མར་བཤད་བྱུང་སྟེ། ངས་བཤད་པའི་སྐད་ཆར་སྣང་མེད་སྒོས་ཁ་ཡ་མི་བྱེད་
པར། དེ་ལས་ལྡོག་སྟེ་རང་གི་ལྟ་ཚུལ་གྱི་གཏམ་རིང་པོའི་སྒོ་མོ་ཆེ་རུ་ཕྱེས་ནས། ཉིན་འགོར་
ནས་གཤིན་པོ་དུར་སྦས་མི་བྱེད་པ་ནི་ཅི་འདྲའི་བླུན་རྟགས་ཚ་པོ་ཞིག་ཡིན་པར་སྨྲ། དེ་ནས་
སྒྱིད་ལུག་ངང་སྒམ་དེའི་ཕྱོགས་སུ་སོང་ཞིང་། དེ་རུ་ཅུང་ཙམ་འགྲེང་བསྡད་རྗེས་གློ་བུར་གོམ་
ཆུང་སྤོ་བཞིན་ཕྱིར་ཐོན་ཏེ། ཤེལ་སྒོ་ཆག་པའི་སྒེའུ་ཁུང་མདུན་དུ་བརྒྱུགས་ནས་ན་རེ།
“གལ་ཏེ་ན་ནིང་དབྱར་ཁར་ཁོ་རང་དྲུད་སོང་ཡོད་ན། ཕྱོགས་གང་ཐད་ནས་དོན་
བཟང་ཞིག་ཡིན་ངེས།”
ཐང་ཕུའུ་སེང་ཙོག་པུར་བསྡད། ཁོ་རང་གི་གོས་དམར་པོའི་ལག་ཕྱིས་དེས་རང་
གི་གདོང་ཡོངས་བཀབ་ནས་ལུས་པོ་གཡས་གཡོན་ལ་འགུལ་བཞིན། མི་ཞིག་གིས་ནུས་
ཤུགས་ཡོད་རྒུ་བཏོན་ནས་འཁྱོལ་ཐབས་བྲལ་བའི་སྡུག་བསྔལ་ཞིག་ལ་བཟོད་བསྲན་བྱེད་
པ་དང་འདྲ། སྐབས་དེར་དྲི་ཞིམ་དེ—གལ་ཏེ་ཁྱོད་ཀྱིས་དེ་ལ་དྲི་ཞིམ་ཞེས་བརྗོད་ཆོག་
ན—ཁྱོད་ཀྱིས་ཚོད་དཔག་བྱ་ཅི་ཐུབ་ཀྱི་ཚད་རིམ་གྱིས་ཁྱོད་རང་དབུགས་འགག་ནས་
འཆི་རུ་འཇུག་པའི་སྒང་ཡིན། ཐང་ཕུའུ་སེང་གི་ངོ་གདོང་ལ་ཤི་མདོག་ཅིག་ཤར་བྱུང་ལ།
ང་རང་གི་ངོ་གདོང་ཡང་མི་མདོག་མིན་པ་ངས་ཤེས་ཡོད། ཅུང་ཙམ་བསྡད་ནས། ཐང་ཕུའུ་
སེང་གིས་ཀླད་པ་ལག་གཡོན་པའི་སྤར་མོའི་ནང་བཞག་སྟེ། གྲུ་མོ་པུས་མོའི་སྟེང་བཙུགས་
323འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ནས་ལག་པ་གཞན་ཞིག་གིས་ཁོའི་གོས་ཀྱི་ལག་ཕྱིས་དེ་དུར་སྒམ་གྱི་ཕྱོགས་སུ་གཡུག་
བཞིན་ན་རེ།
“མི་འདི་འདྲ་ངས་མང་པོ་དྲུད་མྱོང—དེའི་ནང་གི་ལ་ལ་ཡང་ཡུན་རིང་བཞག་
ནས་འགོར་དྲགས་ཡོད—འོན་ཀྱང་། གནམ་རྒན་མ། མི་འདི་མི་གཞན་དེ་དག་ལས་
ཀྱང་ཐུ་བ་རེད།——སླ་མོས་ངང་ཁོ་ཚོ་ལས་རྒྱལ་སོང་། ཧྲང་ཝེ། ཁོ་དང་བསྡུར་ན། མི་དེ་
དག་རྩྭ་སྤང་སྤོས1]ཙམ་དུ་བརྩིས་ཆོག”
ཁོས་དེ་ལྟར་ངའི་སྙིང་རྗེ་བོའི་གྲོགས་པོ་དེར་མཐོང་ཆེན་བྱས་པས། སྐྱོ་སྡུག་གི་གནས་
ཚུལ་འོག་ཏུ་གནས་ཡོད་ཀྱང་ངའི་སེམས་ལ་སྤྲོ་སྣང་ཞིག་སྐྱེས། རྒྱུ་མཚན་ནི་ཡེ་ནས་
བསྟོད་བསྔགས་རིགས་ཤིག་ཏུ་གྲུབ་པའི་བཤད་སྟངས་དེ་ཐོས་པས་ཡིན།
ཅང་མ་འགོར་བར། ང་ཚོས་ངེས་པར་བྱེད་ཐབས་ཤིག་སྤྱོད་དགོས་བྱུང་སོང་ལ། ངས་
དུ་བ་འཐེན་པའི་གྲོས་གཞི་བཏོན། ཐང་ཕུའུ་སེང་གིས་འདི་ནི་ཐབས་མཆོག་ཅིག་ཡིན་
པར་སྙམ། ཁོས་བཤད་རྒྱུར།
“དེ་ལྟར་ཁོའི་དྲི་མ་དེ་ཅུང་ཟད་སངས་ཐུབ་ལས་ཆེ།”
ང་ཚོས་ཏན་ཏན་ཏིག་ཏིག་གིས་རེ་ཞིག་ལ་དུ་བ་འཐེན་ནས་ཤུགས་གང་ཡོད་ཀྱིས་
གནས་ཚུལ་དེ་སྔར་ལས་ཇེ་བཟང་དུ་འགྲོ་བར་ཚོད་དཔག་བྱས། འོན་ཀྱང་། ཕན་ཐོགས་
སྤུ་ཙམ་ཡང་མེད། ཡུད་ཙམ་ཞིག་འགོར་རྗེས། མི་གཉིས་མ་གྲོས་རང་མཐུན་གྱིས་དུ་རྐང་
གཉིས་དུས་མཚུངས་སུ་ང་ཚོའི་སྔར་ནས་སྦྲིད་པར་གྱུར་པའི་མཛུབ་བར་ནས་དལ་ཅག་
གེར་མར་ལྷུང་། ཐང་ཕུའུ་སེང་གིས་དངན་པ་ཞིག་འཐེན་ནས་ན་རེ།
“མི་འགྲིག་གི ཧྲང་ཝེ། ཁོའི་དྲི་མ་དེ་དོག་ཙམ་ཡང་སངས་ཐུབ་མེད། དོན་དངོས་
[1] ལོ་མང་སྐྱེ་བའི་རྩྭ་ཞིག དབྱར་དུས་མེ་ཏོག་དཀར་པོ་དང་སེ་རྒོད་ཀྱི་མེ་ཏོག་ཆུང་ངུ་བཞད་ཐུབ་
ལ། དྲི་མ་བཙན་ངར་ཆེ་བ་ཞིག་ཡིན།
324དབྱིན་སྒོར་ཁྲི་བརྒྱ་ཤོག་མ།
སུ་དེ་ལྟར་བྱས་ཚེ་སྔར་ལས་ཐུ་བར་གྱུར། རྒྱུ་མཚན་ནི་ཕར་བལྟས་ན་ཁོ་ལ་སུན་སྣང་
བཟོས་སོང་བས་ཡིན། ད་ལྟ་ཁྱོད་ཀྱིས་བལྟས་ན་ང་ཚོས་ཇི་ལྟར་བྱས་ན་བཟང་།”
ངས་བྱེད་ཐབས་གང་ཡང་མི་དྲན་པ་རེད། ངོ་མ། སྐབས་དེར་ང་རང་དབུགས་ཆེ་
ལེན་བྱེད་པར་བྲེལ་ནས་ཁ་གདངས་ནས་སྐད་ཆ་བཤད་མི་ཕོད། ཐང་ཕུའུ་སེང་ཡིད་སྡུག་
སེམས་གཡེང་དང་ཉབ་བེ་ཉོབ་བེར་གྱུར་ལ། དོ་ཞག་སློང་སྲིད་པའི་བྱུང་ཚུལ་ཞིག་ལ་ཡར་
བཤད་མར་བཤད་བྱེད་མགོ་བརྩམས། ངའི་སྙིང་རྗེ་བོའི་གྲོགས་པོ་གླེང་ཐེངས་རེར། ཁོས་
གོ་གནས་སྣ་ཚོགས་སྤྱད་དེ—མཚམས་ལན་རེར་དམག་གི་ཐོབ་ཐང་དང་། མཚམས་
ལན་རེར་ཡང་དྲུང་ཡིག་ཏུ་འབོད་ལ། ངས་མཉམ་འཇོག་བྱས་པ་ལྟར་ན་ངའི་གྲོགས་པོའི་
ཤུགས་རྐྱེན་ཇེ་ཆེ་རུ་འགྲོ་བཞིན་ཡོད་དེ། ཐང་ཕུའུ་སེང་གིས་ཁོའི་གོ་གནས་ཀྱི་རིམ་པ་
འོས་འཚམ་གྱིས་ཇེ་མཐོར་བཏང་ནས—ཁོ་ལ་གཅིག་ལས་གཅིག་ལྷག་གི་མཐོ་རིམ་གོ་
གནས་ཤིག་གནང་བྱུང་། མཇུག་མཐར་ཁོས་བཤད་རྒྱུར།
“ང་ལ་བློ་བཀོད་ཅིག་ཡོད། ང་ཚོས་སྲོག་བསྡོས་ཤིག་བྱས་ནས། ཧྲང་ཞོ་དེ་ཕར་ཅུང་
བསྣུར་ཏེ། མེ་འཁོར་གྱི་སྒྲོམ་མགོ་གཞན་ཞིག་ཏུ་བསྣུར་ན་ཅི་འདྲ་རེད།——དཔེར་ན།
ཕལ་ཆེར་དབྱིན་ཁྲི་བཅུའི་ཚད་ལ་ཕར་བསྣུར་ན་ཟེར་བ་ཡིན། དེ་ལྟར་བྱས་ན་ཁོ་ལ་འདི་
འདྲའི་ངར་ཤུགས་ཡོད་མི་སྲིད། ཁྱོད་ཀྱིས་ཇི་ལྟར་སེམས།”
ངས་འདི་ནི་ཐབས་མཆོག་ཅིག་ཡིན་པར་སྨྲས། དེ་ནས་ང་ཚོས་སྒེའུ་ཁུང་ཤེལ་སྒོ་
ཆག་པ་དེའི་མདུན་མཁའ་དབུགས་གསར་བ་རྔུབ་ལེན་ཟབ་མོ་ཞིག་བྱས་ནས། དབུགས་
ཁམ་གང་ཁོག་ཏུ་སྒོམ་རྩིས་ཀྱིས་དོན་དེ་སྒྲུབ་ཚར་རག་བར་བསྡད། དེར་མཐུད་ནས་ང་
ཚོ་དེ་རུ་ཐོན་ལ། མི་ལ་གནོད་སྟེར་བའི་ཆུར་བ་ཐུམ་གང་དེའི་ཕྱོགས་སུ་ལུས་པོ་བསྒུར་
ཏེ། དུར་སྒམ་ལ་དམ་དུ་འཇུས་པ་ཡིན། ཐང་ཕུའུ་སེང་གིས་མགོ་ལྡེམ་ཙམ་བྱས། དེའི་ནང་
དོན་ནི “གྲ་སྒྲིག་བྱས་ཚར” ཟེར་བའོ། །དེའི་རྗེས་ང་ཚོས་སྟོབས་ཤུགས་ཡོད་དགུ་བཏོན་
325འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ནས་མདུན་ཕྱོགས་སུ་བསྣུར་བ་ཡིན། འོན་ཀྱང་ཐང་ཕུའུ་སེང་རྐང་ཤུད་ཙམ་བྱས་ཏེ། ས་ལ་
འགྱེལ་བྱུང་། སྣ་བས་ཆུར་བའི་སྟེང་ཐུག་བརྒྱབ་ནས་དབུགས་ཁམ་གང་དེ་ད་ནི་སྒོམ་མ་
ཐུབ་པར་གྱུར། ཁོ་དེ་མ་ཐག་དབུགས་འགག་ནས་ཞེན་པ་ལོག་རྐྱང་རྐྱང་བྱེད་ལ། འཕག་
འཚག་བགྱི་བཞིན་ཡར་ལངས་བྱུང་བ་དང་། སྒོའི་ཕྱོགས་སུ་བརྒྱུགས་སོང་། ལག་ཟུང་
བར་སྣང་དུ་གདང་ནས་ཅི་ཞིག་སྤར་འཛིན་བྱེད་བཞིན་སྐད་འགག་ཏོའི་ངང་བཤད་རྒྱུར།
“ངའི་ལམ་མ་འགོག—ང་ལ་ལམ་དབྱེ་རོགས། ང་ཤི་རྒྱུ་རེད། ང་ལ་ལམ་དབྱེ་རོགས་
ཞུ།” ཕྱི་རོལ་གྲང་འཁྱག་གི་འབབ་སྟེགས]སུ་ཐོན་བྱུང་བ་ན། ང་ཙོག་པུར་བསྡད་དེ། དུས་
ཚོད་ཡུན་ཙམ་ཞིག་ལ་ཁོའི་མགོ་བོར་འཁྱུད་མཐར་ཁོ་རང་གི་རྣམ་རིག་གསལ་བོར་གྱུར།
ཁོས་མུ་མཐུད་དུ་ན་རེ།
“ཁྱོད་ཀྱིས་དེ་ནི་ང་ཚོས་ཅུང་ཙམ་དཀྲོགས་སྒུལ་བཏང་བའི་དམག་དཔོན་ཞིག་རེད་
འདོད་དམ།*
ངས་ཁོ་རང་དཀྲོགས་སྒུལ་བཏང་མེད་ལ། ང་ཚོས་ཁོ་རང་གནས་སྤོར་བྱས་མེད་
ཙེས་སྨྲས།
“ཧེ། དེ་ལྟར་བཤད་ན། བློ་བཀོད་དེའང་བརླགས་སོང་། ང་ཚོས་ངེས་པར་དུ་ཐབས་
།ན་ཞིག་ལ་བསམ་བློ་གཏོང་དགོས། ངས་བལྟས་ན། ད་ལྟའི་ས་འདི་ཁོ་ལ་ཤིན་ཏུ་འཚམ།
གལ་ཏེ་ཁོས་དེ་ལྟར་སྙམ་ཚེ། བློ་ཐག་བཅད་ཟིན་ཏེ། མི་གཞན་གྱིས་བར་ཆད་བཟོ་བར་
འཐད་པ་མ་བྱུང་ཚེ། ཁྱོད་ཀྱིས་ངེས་པར་དུ་ཁོའི་བློ་བཀོད་ལྟར་བྱ་བ་བསྒྲུབ་དགོས། རེད་ཡ།
མཇུག་མཐར་ཁོ་རང་ད་ལྟའི་སར་སྡོད་དུ་བཅུག་སྟེ། ཅི་ཙམ་འདུག་འདོད་ན་དེ་ཙམ་སྡོད་
དུ་ཆུགས་དང་། རྒྱུ་མཚན་ནི། ཁྱོད་ཀྱིས་ནམ་རྒྱུན་ཤེས་ཏེ། ཕུགས་ནོར་ཡོད་ཚད་ཁོའི་ལག་
འོག་ཏུ་བསྡུས་ཡོད་ཕྱིར། གནས་ལུགས་ལྟར་བཤད་ན། སུ་ཞིག་གིས་ཁོ་རང་འཆར་གཞི་
[1] འཁོར་སྒམ་ཕྱི་ནང་དུ་བགྲོད་པའི་སྟེགས་བུ།
326དབྱིན་སྒོར་ཁྲི་བརྒྱ་ཤོག་མ།
བསྒྱུར་རྩིས་བྱས་ཚེ། དེས་སྣ་སྐྲངས་ཉོ་སྲིད་པ་ཡིན།”
འོན་ཀྱང་། ཁ་བ་བུ་ཡུག་འཚུབ་མའི་ཁྲོད། ང་ཚོ་ཕྱི་རོལ་དུ་ཡུན་རིང་སྡོད་མི་ནུས། དེ་
ལྟར་བསྡད་ཚེ་ང་ཚོ་ཕྱིད་ནས་འཆི་སྲིད། དེའི་ཕྱིར་ང་ཚོ་ཡང་བསྐྱར་མེ་འཁོར་གྱི་སྒྲོམ་ནང་
དུ་ཐོན་ཏེ་སྒོ་བརྒྱབ་ཅིང་། ཡང་བསྐྱར་དཀའ་སྡུག་དེ་མྱོང་བཞིན། རེས་མོས་སྒོས་སྒེའུ་ཁུང་
ཤེལ་སྒོ་ཆག་པ་དེའི་མདུན་དུ་སོང་། དེའི་རྗེས་ཅང་མ་འགོར་བར། ང་ཚོའི་མེ་འཁོར་དེ་མེ་
འཁོར་འབབ་ཚིགས་ཤིག་ཏུ་ཅུང་ཙམ་བསྡད་ནས་ཡང་བསྐྱར་བགྲོད་སྐབས། ཐང་ཕུའུ་སེང་
དགའ་ལྷང་ལྷང་གིས་ནང་དུ་མཆོང་འོངས་ཏེ་སེམས་འགུལ་ཐེབས་པའི་ངང་ན་རེ།
“ད་ནི་ང་ཚོ་བཟང་སོང་། ངས་ད་ཐེངས་ང་ཚོས་དམག་དཔོན་ཕམ་པར་བཏང་ཡོད་
སྙམ། ངས་བལྟས་ན། དངོས་པོ་འདི་ཡོད་ཚེ། ཁོའི་ངར་ཤུགས་གསོད་ཆོག”
དེ་ནི་རྡོ་ཐཱན་སྐྱུར་རེད། ཁོས་དམ་བུ་ཆེན་པོ་གང་ཁྱེར་ཡོང་། ཁོས་དེ་ཕྱོགས་སོ་སོར་
གཏོར་ནས་དངོས་གནས་བཤད་ན། ཁོས་དངོས་པོ་རེ་རེ་རློན་པར་བཏང་། མེ་མདའི་སྒམ་
དང་། ཆུར་བ་ཡོད་ཚད་ཡིན། དེའི་རྗེས། ང་ཚོ་ཙོག་པུར་བསྡད་དེ་གནས་ཚུལ་ཇེ་ལེགས་
སུ་འགྲོ་བར་སྙམ། དེའི་རྗེས་ཀྱི་སྐྱིད་པའི་དུས་ཡུན་འཇའ་དང་འདྲ། ཁྱོད་ཀྱིས་ལྟོས་དང་།
དྲི་མ་རིགས་གཉིས་མཉམ་བསྲེས་ཀྱིས། དེ་ནས—ཨ་ལ། དེར་མཐུད་ནས་ང་ཚོ་མེ་
འཁོར་གྱི་སྒོའི་ཕྱོགས་སུ་སྙེག་སྟེ། ཕྱི་རོལ་དུ་བརྒྱུགས། ཐང་ཕུའུ་སེང་གིས་ལག་ཕྱིས་ཆེན་
པོས་ངོ་གདོང་བྱིད་བཞིན། བློ་ཕམ་ཡིད་ཆད་ངང་བཤད་རྒྱུར།
“དེས་ཕན་མི་ཐོགས། ང་ཚོས་ཁོ་ལ་ངོ་ཡ་བྱེད་མི་ནུས། ཁོ་རང་ང་ཚོས་ཁོ་བོའི་དྲི་མ་
སངས་ཕྱིར་བཀོལ་བའི་དངོས་པོ་དེར་བེད་སྤྱད་ནས། དེའི་སྟེང་ཁོ་རང་གི་དྲི་མ་བསྣན་པ་
དེས། ང་ཚོ་ལ་ཕྱིར་མཆོད་པ་ཕུལ་བ་ཡིན། ངས་སྨྲ་བར་བྱ་སྟེ། ཧྲང་ཝེ། ཁྱོད་ཀྱིས་ཤེས་ཡོད་
པ་ལྟར། སྐབས་འདིར་ཁོས་ཡར་སྔོན་གྱི་དྲི་མ་དང་བསྡུར་ན་ལྡབ་བརྒྱ་འགྱུར་གྱིས་སྣོམ་
དཀའ་བར་གྱུར་འདུག ངས་སྔོན་ཆད་ནས་ཁོ་དང་འདྲ་བའི་མི་ནན་ཏན་ཞིག་རིག་མ་
327འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མྱོང་། གནའ་ཤི་བོ་འདིས་སྒྲུབ་ནོ་ངར་གི མིན། སྤུན་ཟླ་རྒན་པ། ངས་ལྕགས་ལམ་སྟེང་ལོ་
འདི་འདྲ་མང་པོར་བྱ་བ་ལས་ཏེ་གཏན་ནས་རིག་མ་མྱོང་བ་ཡིན། ངས་ཁྱོད་ལ་བཤད་མྱོང་
བ་ལྟར་ངས་སྔར་ནས་མི་མང་པོ་ཞིག་འདྲུད་སྐྱེལ་བྱས་མྱོང་།”
ང་ཚོ་གཞི་ནས་ཕྱིད་པར་གྱུར་ལ། དེ་ནས་ཡང་བསྐྱར་མེ་འཁོར་སྒྲོམ་དུ་འཛུལ། ཨ་
ལ། འོན་ཀྱང་ད་ནི་ང་ཚོ་གནས་དེ་རུ་ཡུན་རིང་སྡོད་མི་ནུས་པར་གྱུར། ང་ཚོ་དབུགས་ཡོད་
སྟོབས་མེད་སྒོས་ཕར་འགྲོ་ཚུར་འོང་བྱས་ནས་ཡུན་ཙམ་ཞིག་ལ་གྲང་ཞིང་། ཡང་བསྐྱར་
ཡུན་ཙམ་ཞིག་རིང་དྲོ་རུ་བཅུག་ལ། ཡང་བསྐྱར་མུ་མཐུད་དུ་དབུགས་ལེན་དཀའ་བར་
གྱུར། དེ་ལྟར་རེས་མོས་སུ་འཁོར་བཞིན་བསྡད་པ་ཡིན། ཕལ་ཆེར་ཆུ་ཚོད་གཅིག་ཙམ་
འགོར་རྗེས་ང་ཚོའི་མེ་འཁོར་འབབ་ཚིགས་གཞན་ཞིག་ཏུ་བསྡད་བྱུང་། འགྲོ་ཁར། ཐང་
ཕུའུ་སེང་གིས་དངོས་པོ་ཐུམ་ཅན་ཞིག་ཁྱེར་ནས་ནང་དུ་ཐོན་ཏེ། ན་རེ།
“ཏ་ཝེ། ངས་ཁོ་ལ་ཡང་བསྐྱར་ཉེན་ཁ་ཞིག་སྤྱོད་དགོས—ཐེངས་འདི་གཅིག་
པུ་ཡིན། གལ་ཏེ་ད་ཐེངས་ང་ཚོ་ཁོ་ལས་རྒྱལ་མ་ཐུབ་ཚེ། དེས་ན་ང་ཚོས་འགྱིག་སོབ་དོར་
ནས། རས་མཐུག་བཏིངས་པའི་ས་ཆ1དེ་དང་ཁ་འབྲལ་བ་ལས་ཐབས་གཞན་མེད། ངའི་
བློ་བཀོད་འདི་ཡིན། "
ཁོས་ཁྱེར་ཡོང་བ་ནི་བྱ་ཕོའི་སྒྲོ་མང་པོ་ཞིག་དང་། ད་དུང་ཀུ་ཤུ་སྐམ་པོ། དུ་བའི་ལོ་མ།
དྲ་རས། ལྷམ་རྙིང་། མུ་ཟིའི་སྐྱུར། ཤིང་ཚ་སོགས་དང་དེའི་རིགས་ཀྱི་དངོས་པོ་ཡིན། ཁོས་
དེ་དག་ཚང་མ་མཐིལ་ཤིང་ནང་གི་ལྕགས་ལེབ་ཆེན་པོ་ཞིག་ཡོད་པ་དེའི་སྟེང་སྤུངས་ནས་
དེ་དག་མེ་རུ་བསྒྲོན། མེ་ལྕེ་དྲག་ཏུ་འབར་རྗེས་བེམ་པོ་དེས་ཇི་ལྟར་བཟོད་ནུས་པ་ནི་ཐ་ན་
ངས་ཀྱང་མི་རྟོགས་པ་ཡིན། དྲི་མ་དེ་དང་བསྡུར་ཚེ། སྔོན་ཆད་རྒྱས་སྤྲོས་བྱས་པའི་རྣམ་པ་
[1] ཁུ་ཚུར་འཛིང་བའི་འགྲན་བསྡུར་ཁྲོད། ལུས་འབྱིད་བྱེད་ཀྱི་འགྱིག་སོབ་གཡུགས་པ་ནི་ཕམ་ཁས་
ལེན་པའི་བརྡ་སྟོན་པ་ཡིན། ཁུ་ཚུར་འཛིང་བའམ་འཇུ་རེས་ཀྱི་འགྲན་རྩོད་སྟེགས་བུའི་སྟེང་རས་
མཐུག་པོ་བཏིངས་ཡོད།
328དབྱིན་སྒོར་ཁྲི་བརྒྱ་ཤོག་མ།
ཡོད་ཚད་དེ་དག་ལ། ཞིབ་འབྲི་བྱས་པ་ཚང་མ་ནི་སྙན་ངག་གི་བརྗོད་དོན་གྱིས་ཕྱུག་ཅིང་
རི་མོ་ལྟར་མཛེས་པ་དང་མཚུངས་ཞེས་བཤད་ཆོག——འོན་ཀྱང་། ཁྱོད་ཀྱིས་མཉམ་ཞོག་
ཅིག སྔར་གྱི་དྲི་མ་དེ་ད་དུང་ཡང་དེ་རུ་ཤི་འཐམ་གྱིས་འཐིབས་ནས་མི་འགྲོ་ལ། ད་སོ་མ་
ནང་བཞིན་དྲག་ཏུ་འཐིབས་འདུག—དོན་དངོས་སུ་དྲི་མ་གཞན་པས་ཕལ་ཆེར་དེ་ལ་
སྔར་ལས་བཟང་བའི་སྦ་སྐུང་བྱ་ཡུལ་ཞིག་འདོན་སྤྲོད་བྱས་ཡོད་པར་སྣང་། ཨ་ལ། དྲི་མ་དེ་
ནི་ཅི་འདྲའི་སྟུག་པོ་ཞིག་རེད་ཨང་། གོང་གསལ་གྱི་འདི་ཡོད་ཚད་ནི། སྐབས་དེར་ངའི་བློ་
ཡུལ་དུའང་མ་ཤར—སྐབས་དེར་ང་ལ་དེ་ཚོ་དྲན་པའི་དུས་ཚོད་ཀྱིས་མ་འདང—
འདི་ཚང་མ་ངས་འབབ་སྟེགས་སྟེང་དྲན་པ་ཡིན། ཡང་གཅིག་བཤད་ན། འབབ་སྟེགས་
ཕྱོགས་སུ་མཆོང་སྐབས་ཐང་ཕུའུ་སེང་གིས་དབུགས་མ་ལོན་པར་ས་ལ་འགྱེལ་བྱུང་། ང་ལ་
ཁོའི་ལྭ་བའི་གོང་བ་ནས་འཛིན་ཁོམ་ཡང་མ་བྱུང་བར་ཁོ་རང་ཕྱི་རུ་འཐེན་ནས་རང་ཉིད་
ཨེན་ཙམ་མ་གཏོགས་དབུགས་བཏུམ་དུ་ཤི་སོང་བ་ཡིན། ངེད་གཉིས་སད་པའི་དུས། ཐང་
ཕུའུ་སེང་གིས་ཡིད་ཕམ་པའི་ངང་བཤད་རྒྱུར།
“ང་ཚོ་འདི་ནས་མི་སྡོད་ཀ་མེད་ཡིན། ཧྲང་ཝེ། ང་ཚོས་ངེས་པར་འདི་ལྟར་བྱེད་དགོས།
ད་ལྟ་ཐབས་གཞན་ཡོད་པ་མ་རེད། ཙུང་ཏུའུ་གཅིག་པུར་འགྲུལ་བཞུད་གཏོང་རྒྱུ་རེད།
ཁོས་སྔར་ནས་བློ་ཐག་བཅད་ཟིན། ཁོ་རང་གིས་ང་ཚོ་ཕམ་པར་གཏོང་ནུས།”
དེར་མཐུད་ནས་ཁོས་ཡང་བསྐྱར།
“ཁྱོད་ཀྱིས་ད་དུང་མི་ཤེས་སམ། ང་ཚོ་ལ་སྔར་ནས་དུག་ཕོག་སོང་། འདི་ནི་ངེད་
གཉིས་ཆེས་མཇུག་གི་ལམ་འགྲོ་ཐེངས་ཤིག་ཡིན། འདི་ཙམ་ལ་ཁྱོད་ཀྱིས་གདེང་ཚོད་ཆེན
པོ་བྱས་ཆོག ད་ནི་མྱུར་དུ་ཚ་བའི་ན་ཚ་འབྱུང་ངེས། ང་ལ་སྐབས་འདིར་ནད་དེ་ལངས་
པར་རྩོམ་པའི་ཚོར་སྣང་ཞིག་བྱུང་སོང་། རེད་ཡ། སྤུན་ཟླ་རྒན་པ། ང་ཚོ་བདམས་ཐོན་བྱུང་
ཡོད་པ་ནི་དོགས་པ་སྤུ་ཙམ་མི་དགོས་པ་ཞིག་རེད།”
329འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཆུ་ཚོད་གཅིག་འགོར་རྗེས། འབབ་ཚིགས་གཞུག་མར་སླེབས་ཤིང་། སྔར་ནས་ཕྱིད་
ཟིན་པའི་ང་ཚོ་རྣམ་ཤེས་མི་གསལ་བར་གྱུར་ནས་མི་ཡིས་འབབ་སྟེགས་བརྒྱུད་ནས་མར་
བཀྱགས་སོང་ལ། ང་ལ་མགྱོགས་མྱུར་གྱིས་ཚ་མཐོ་རྒྱས་ཏེ་བསྟུད་མར་གཟའ་འཁོར་གསུམ་
ལ་མི་ངོ་མི་ཟིན་པར་གྱུར། དེའི་རྗེས་ངས་ད་གཟོད་ཤེས་བྱུང་སྟེ། འཇིགས་རུང་གི་མཚན་
མོ་དེར་ང་དང་ལྷན་དུ་བསྡད་པ་ནི་མི་ལ་གནོད་པ་མེད་པའི་མེ་མདའ་སྒམ་གང་དང་མིའི་
ཚབ་ཏུ་བླངས་པའི་ཆུར་བ་ཞིག་ཡིན། འོན་ཀྱང་དོན་དངོས་ཀྱི་གནས་ཚུལ་ཤེས་པ་ཧ་ཅང་
འཕྱི་སོང་། དེས་ཡང་བསྐྱར་ང་རང་སྐྱོབ་མི་ཐུབ། སྟོང་བའི་རྟོག་བཏགས་ཀྱིས་ནུས་པ་
བཏོན་ཏེ། ངའི་ལུས་པོ་དེ་ནས་བཟུང་ནམ་ཡང་ཉམ་ཐག་ཏུ་གྱུར་ལ། པེ་མུའུ་ཏའམ་ཡང་ན་
ས་ཆ་གཞན་གང་ཡིན་ཡང་། ད་ནི་ཡང་བསྐྱར་ང་ཡི་བདེ་ཐང་སླར་གསོ་བྱ་མི་ནུས། འདི་
ནི་ངའི་ཆེས་མཇུག་གི་འགྲུལ་བཞུད་ཡིན་ལ། འདི་ནི་ང་རང་ཕ་ཡུལ་དུ་ཕྱིར་ལོག་ནས་
འཆི་བར་བསྒུག་རྒྱུ་དེ་ཡིན་ཡ།
330
1882ལོར།དབྱིན་སྒོར་ཁྲི་བརྒྱ་ཤོག་མ།
འདྲེ་ཡི་གཏམ་རྒྱུད་ཅིག
ངས་པའེ་ལའོ་ཧུའེ་སྲང་ལམ་ཆེན་མོའི་བྱང་སྣེ་རུ་ཁང་བ་ཆེན་པོ་ཞིག་གླས་པ་ཡིན།
ང་རང་ཁང་བ་དེའི་ནང་མ་སྤར་གོང་། གནའ་བོའི་ཐོག་ཁང་ཆེན་པོ་དེའི་སྟེང་ཤོད་ཀྱི་
རིམ་པ་འགའ་རུ་ལོ་དུ་མར་མི་བསྡད་མྱོང་མེད། ཁང་བ་དེ་སྔར་ནས་ས་རྡུལ་དང་སྡོམ་དྲའི་
ཁྲོད་ཡུན་རིང་ལུས་པས། སྟོང་ཞིང་དབེན་པའི་སྐྱ་ཐིང་ཐིང་གི་ཁོར་ཡུག་ཁྲོད་འཇིག་ལ་ཉེ།
ཉིན་ཐོག་མའི་མཚན་མོར། ང་ཐོག་ཁང་དུ་འཛེག་ནས་ངའི་མལ་ཁང་ལ་སླེབ་སྐབས། དུར་
ཁྲོད་ཀྱི་བར་གསེང་ལ་ལག་མྱུལ་བྱེད་པ་དང་འདྲ་ལ། ཤི་བོ་ཞིག་གི་བཀག་སྡོམ་ས་ཁུལ་ལ་
ཕར་རྒོལ་བྱེད་པ་དང་འདྲ་བྱུང་། སྐྱེས་པ་ནས་ཐེངས་དང་པོར་རྨོངས་དད་ཀྱི་འཇིགས་སྣང་
ཞིག་གིས་ང་རང་དབང་དུ་བསྒྱུར། ངས་སྐས་རིམ་གྱི་མུན་ནག་ཏུ་ཁ་ཕྱོགས་པ་ན། མིག་
གིས་མཐོང་ནུས་པའི་སྡོམ་དྲའི་སྐུད་པ་ཞིག་ངའི་གདོང་ངོས་སུ་འཕུར་ཡོང་བ་མ་ཟད། དེ་
རུ་དམ་པོར་འབྱར་སོང་བས་ང་འཁྱག་འདར་ཞིག་བརྒྱབ་ཅིང་། ཕལ་ཆེར་རྣམ་ཤེས་ཤིག་
དང་གདོང་ཐུག་བྱུང་བ་དང་འདྲ།
ང་ངའི་ཁང་བ་དེའི་ནང་ཐོན་པ་ན། དེ་མ་ཐག་རུལ་དྲེག་དང་མུན་པ་ཡོད་ཚད་
སྒོའི་ཕྱི་རོལ་དུ་གཡུགས་པས། ད་གཟོད་ཤིན་ཏུ་ཡིད་སྤྲོ་ཞིང་བློ་ཚིམ་པ་ཞིག་བྱུང་། རྩིག་
ཐབ་ནང་གི་མེ་སྤྲོ་བས་འབར་བཞིན་ཡོད་པར་ང་རང་མེ་རུ་ཁ་ཕྱོགས་ནས་མར་བསྡད་
དེ་སེམས་ལྷོད་ཅིང་བདེ་བའི་སྣང་བ་ཞིག་བྱུང་སོང་། ང་དེ་རུ་ཆུ་ཚོད་གཉིས་ལ་བསྡད་དེ།
331འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འདས་དོན་ལ་ཕྱིར་དྲན་བྱས་པ་ཡིན། ངས་དང་ཐོག་གི་གནས་ཚུལ་འགའ་ལ་ཕྱིར་དྲན་
བྱས་ཏེ། ཤུགས་ཡོད་ཚད་ཀྱིས་སྔར་ནས་ཕྱེད་ཀ་བརྗེད་ཚར་བའི་ངོ་གདོང་དེ་དག་རབ་
རིབ་ལོ་ཟླའི་ཁྲོད་ཡང་བསྐྱར་མངོན་ཅི་ཐུབ་བྱས། ངས་སྟོང་བསམ་ཁྲོད་སྔ་མོ་ནས་གྲགས་
མེད་དུ་གྱུར་པའི་སྐད་སྒྲ་དེ་དག་ལ་མཉམ་འཇོག་བྱས། སྐབས་ཤིག་ཙམ་ལ་ཆ་རྒྱུས་ཡོད་
ཀྱང་། ད་ལྟ་ལེན་མཁན་མེད་པའི་གླུ་དབྱངས་དེ་དག་ལའང་མཉམ་འཇོག་བྱས། ངས་སྟོང་
འདང་མང་པོ་བརྒྱབ་སྟེ་བསྡད་ཀྱིན་བསྡད་ཀྱིན་མག་མོག་ཏུ་གྱུར་པ་དང་། ཉམས་འགྱུར་
དེ་དག་བསྡད་ཀྱིན་བསྡད་ཀྱིན་སྐྱོ་སྣང་དུ་འགྱུར་སྐབས་ཕྱི་རོལ་རླུང་གི་འུར་སྒྲའང་ཇེ་
དམའ་རུ་གྱུར་ནས་ངུ་སྐད་སྡུག་པོ་ཞིག་དང་ཀུན་ནས་མཚུངས། སྒེའུ་ཁུང་སྟེང་དྲག་ཏུ་
འབབ་པའི་ཆར་བ་དེ་ཇེ་གཉོམ་དུ་གྱུར་ནས་ཆ་མཉམ་པའི་སྒྲ་ཞིག་ཐོས་ཐུབ། རྒྱ་སྲང་གི་
སྒྲ་སྣ་ཚོགས་སྔར་ལས་ཇེ་དམའ་རུ་གྱུར་རྗེས་སུ་ཆེས་འཕྱི་བའི་འགྲོ་མིའི་གོམ་སྒྲ་ཡང་
ཐག་རིང་དུ་ཡལ་སོང་ལ། དེའི་རྗེས་སྒྲ་ཅི་ཡང་མེད་པར་གྱུར།
ཐབ་མེ་སྔར་ནས་འབར་ཚར། ང་ལ་རིམ་བཞིན་ཁེར་རྐྱང་གྲང་ཤུར་གྱི་ཚོར་བ་ཞིག་
བྱུང་། ང་ཡར་ལངས་ནས་གོན་པ་ཕུད་ཅིང་། རྐང་བའི་སྔ་རྟིང་གིས་ཁང་བའི་ནང་ཕར་
འགྲོ་ཚུར་འགྲོ་འགའ་བྱས། ཁ་རོག་གེར་ང་རང་གི་ལས་ཀ་ལས་པ་ཡིན། ཕྱོགས་བཞི་ནི་
སྔར་ནས་གཉིད་ཟིན་པའི་དགྲ་བོ་ཡིན་པ་དང་། ཁོ་ཚོ་འདྲོག་སད་བྱུང་ཚེ། ངས་རང་གི་
ལུས་སྟེང་ལ་དམར་འཛིང་གི་ཆག་སྒོ་ཞིག་ཁྱེར་ཡོང་སྲིད་པ་དང་འདྲ། ངས་ཉལ་ཐུལ་གྱོན་
རྗེས་མལ་ཁྲིའི་སྟེང་ནར་ནས་ཆར་རླུང་གི་སྒྲ་ལ་ཉན་པ་དང་། ཐག་རིང་གི་ལོ་མ་བརྒྱ་ཅན་
སྒེའུ་ཁུང་གི་ཐག་སྒྲ་ལ་ཉན་ནས་སྒྲ་དེ་དག་གིས་ང་རང་རྨི་ལམ་གྱི་ཞིང་ཁམས་སུ་སྐྱེལ་
རག་བར་བསྡད།
དེ་ནས་ཧ་ཅང་སྐྱིད་པོའི་ངང་གཉིད་ལོག་པས། དུས་ཡུན་ག་འདྲ་ཞིག་ལ་གཉིད་པ་
ངས་གཏན་ནས་མ་ཤེས། ང་རང་གློ་བུར་དུ་སད་བྱུང༌། ལུས་ཡོངས་འདར་ནས་དོན་དག་
332དབྱིན་སྒོར་ཁྲི་བརྒྱ་ཤོག་མ།
ཅིག་འབྱུང་བར་སེམས་ཁྲལ་བྱས། ཡོད་ཚད་དབེན་ཞིང་འཇགས། ཡོད་ཚད། ང་རང་ཉིད་
ཀྱི་སྙིང་དེ་མ་གཏོགས—ངས་དེ་ལྡིང་བཞིན་པ་ཐོས་ཐུབ། ཅང་མ་འགོར་བར། ས་གདན་
་ཙམ་ཡང་
དལ་མོ་སྒོས་མལ་ཁྲིའི་རྐང་བའི་ཕྱོགས་དེར་ཤུད་མགོ་བརྩམས་ནས་མི་ཞིག་གིས་དེ་འཐེན་
བཞིན་ཡོད་པ་དང་འདྲ། ང་འགུལ་མི་ནུས་ཁ་ཡང་གྲག་མི་ཐུབ། ས་གདན་ད་རུང་སྣང་མེད་
དུ་བུད་སོང་། ངའི་བྲང་ངོས་ཕྱིར་མངོན་པའི་བར་དུ་བུད་སོང་། དེ་ནས། ངས་དཔའ་ངར་
སྒོས་སྤར་འགྲད་བྱས་ཏེ་ས་གདན་བཟུང་ཞིང་། ཚུར་འཐེན་ནས་རང་གི་མགོ་བོར་བཏིམས་ཏེ་
མཉམ་བཞག་ནས་ཉན་ཏེ་ངང་སྒུག་བྱས། ཡང་བསྐྱར་སུ་ཞིག་གིས་དེ་འདྲའི་ལྷོད་ཙ
མི་སྟེར་བར་ཕར་ལ་འཐེན་པ་ཡིན་ནམ། ང་ཡང་བསྐྱར་ཤི་མ་གསོན་གྱིས་དེ་རུ་ནར་ནས་ཅི་
ཙམ་འགོར་བ་མ་ཤེས། སྐར་ཆ་རེ་རེ་བཞིན་ཕར་ལ་འདས་ནས། ངའི་བྲང་ངོས་རྗེན་པ་ཕྱིར་
མངོན་པའི་བར་དུ་བསྡད། ཆེས་མཇུག་ཏུ། ངས་དཔའ་ངར་ཆེར་བསྐྱེད་ཀྱིས་ས་གདན་ཕྱིར་
སྔར་གྱི་སར་འཐེན་ནས་ཤེད་ཆེན་པོས་དེ་བཟུང་ནས་མ་བཏང་བ་ཡིན། ངས་ངང་སྒུག་བྱས།
ཡང་ཅུང་ཙམ་འགོར་རྗེས་ས་གདན་དལ་མོས་འཐེན་ཙམ་བྱས་པ་ཚོར་ནས། ངས་ཀྱང་ཤེད་
ཀྱིས་བཟུང་བ་ཡིན། དེ་སྔར་ལས་ཤུགས་ཆེན་དུ་འཐེན་བྱུང་ལ། མཐར་ལྷོད་ཙམ་ཡང་མི་བྱེད་
པར་བཙན་གྱིས་འཐེན་པ—མ་ཟད་འཐེན་གྱིན་འཐེན་གྱིན་ཤུགས་ཇེ་ཆེར་གྱུར། ངའི་
ལག་པ་ལྷོད་དུ་བཏང་བ་ན། ཐེངས་གསུམ་པར་ས་གདན་ཡང་བསྐྱར་ཕྱིར་བུད་སོང་། ངས་
ཧིན་ཧིན་ཞེས་སྒྲ་ཞིག་ཕྱུང་བ་ན། སུ་ཞིག་གིས་ཀྱང་མལ་ཁྲིའི་རྐང་བའི་ཕྱོགས་ནས་བརྡ་
ཞིག་བྱིན་བྱུང་ལ། ངའི་ཀླད་པའི་གཙུག་ནས་རྔུལ་ཆུའི་རྡོག་པ་ཆེན་པོ་ཞིག་ཡར་འཛུམ་
ཡོང་། ང་སྐྲག་ནས་ལུས་སྲོག་ཁ་གྱེས་པ་དང་འདྲ་བ་བྱུང་། མྱུར་དུ་ངའི་ཁང་བའི་ནང་དུ་
གོམ་སྒྲ་གྲགས་པ་ཐོས་བྱུང—ངས་དེ་ནི་གླང་ཆེན་གྱི་གོམ་སྒྲ་ཞིག་དང་ཤིན་ཏུ་མཚུངས་
པར་འདོད—དེ་གཏན་ནས་མི་ཡི་གོམ་སྒྲ་དང་མི་མཚུངས། འོན་ཀྱང་དེ་ནི་ངའི་གམ་
ནས་ཁ་གྱེས་བཞིན་འདུག—དེས་ང་རང་གི་བྲེལ་འཚུབ་ཅུང་ལྷོད་ལ་འབབ་ཏུ་བཅུག
333འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དེ་ཁང་བའི་སྒོ་ཕྱོགས་སུ་ནུར་བཞིན་པ་ངས་ཐོས་ཐུབ—སྒོར་བུད་ནས་ཕྱི་རུ་ཐོན་པ་མ་
ཟད། སྒོ་གཏད་དང་སྒོ་ཟྭ་མ་ཕྱེས་པར—དེའི་རྗེས་མུན་རིབ་ཀྱི་བར་ཁྱམས་སུ་འཁྱམ་
པར་བརྩམས་ནས་ལམ་བར་དུ་མཐིལ་ཤིང་དང་འདེགས་གདུང་ལྗིད་ཏིག་ཏིག་ཏུ་མནོན་
བཞིན་སོང་། དེ་ནས་དེ་ཚོར་ཙིག་ཙིག་གི་སྒྲ་ཞིག་གྲགས་ཤིང——དེ་ནས། སླར་ཡང་ལྷིང་
འཇགས་སུ་གྱུར།
བྲེལ་འཚུབ་ཐེངས་ཤིག་འཇགས་རྗེས། ངས་རང་ལ་འདི་ལྟར་བཤད། “རྨི་ལམ་ཞིག
རེད—རྨི་ལམ་ངན་པ་ཞིག་ལས་ཅང་མིན།” དེ་ནས་ང་དེ་རུ་ནར་འགྱངས་ནས་དོན་
འདི་ལ་འདང་བརྒྱབ། མཇུག་མཐར་རང་ཉིད་རློམ་ངེས་པ་ནི། འདི་དངོས་གནས་རྨི་ལམ་
ཞིག་ཡིན་པ་དེ་ཡིན། སྐབས་འདིར་བློ་བག་ཕེབས་པའི་འཛུམ་མདངས་དང་བསྟུན་ནས།
ངའི་དམ་པོར་ཟུམ་པའི་མཆུ་ཏོ་ལྷོད་པ་ན་ང་ལ་ཡང་སྤྲོ་སེམས་བརྟས་བྱུང་། ང་མལ་ཁྲིའི་
སྟེང་ནར་ནས་སྒྲོན་མེ་བཀར་བ་ན། སྒོ་ཟྭ་དང་སྒོ་གཏད་དེ་དེ་སྔ་ངས་སྒོ་རྒྱག་སྐབས་ལྟར་
སྒུལ་ཙམ་ཡང་བྱས་མེད་པ་མཐོང་། སྐབས་དེར་ཡང་བསྐྱར་བློ་བག་ཕེབས་པའི་འཛུམ་
ཞིག་ངའི་སེམས་ནང་ནས་འཕྱུར་བྱུང་ལ། ངའི་མཆུ་རྩར་བཞད་སོང་། ངས་ང་ཡི་ར་ཙེ་
བླངས་པ་དང་། དེ་ལ་མེ་སྒྲོན་ནས་ཐབ་མེའི་མདུན་དུ་མར་བསྡད་མ་ཐག དེའི་སྐབས་
སུ—ར་ཙེ་ངའི་ཚོར་བ་ཉམས་པའི་མཛུབ་བར་ནས་མར་ལྷུང་བྱུང་། ངའི་ངོ་གདོང་དེ་
མ་ཐག་སྐྱ་བོར་གྱུར་ནས་ཞི་འཇམ་གྱི་དབུགས་འབྱིན་རྔུབ་ཏེ་གློ་བུར་དབུགས་འཚང་བའི་
སྒྲ་ཞིག་གིས་གཏོར་བྱུང་། རྩིག་ཐབ་མདུན་ཕྱོགས་སོ་ཕག་ཐང་གི་ཐལ་བའི་ནང་། ང་རང་
གི་རྐང་རྗེན་གྱི་རྐང་རྗེས་དང་མཉམ་དུ་རྐང་རྗེས་གཞན་པ་ཞིག་བཞག་ཡོད་ལ། དེ་འདྲའི་
ཆེན་པོ་འགྲན་མེད་ཅིག་སྟེ། ངའི་རྐང་རྗེས་ནི་དེ་དང་བསྡུར་ན་བྱིས་པ་རུམ་བཟང་ཞིག་གི་
རྐང་རྗེས་དང་མཚུངས། དེ་ལྟར་བལྟས་ཚེ། ངའི་ས་འདིར་མ་བོས་མགྲོན་པོ་ཞིག་ཐོན་མྱོང་
ལ། དེས་གླང་ཆེན་གྱི་གོམ་སྒྲས་ཀྱང་གསལ་བཤད་བྱས་འདུག
334དབྱིན་སྒོར་ཁྲི་བརྒྱ་ཤོག་མ།
ངས་སྒྲོན་མེ་གཟིམས་རྗེས། ཕྱིར་མལ་ཁྲིའི་སྟེང་བུད། ད་ནི་སྐྲག་ཐག་ཆོད་དེ་ཞ་ཀུམ་
དུ་གྱུར་འདུག ང་དུས་ཡུན་ཧ་ཅང་རིང་པོ་ཞིག་ལ་ནར་ནས་མུན་ནག་གི་ནང་དུ་ལྐོག་
ལྟ་བྱས། ཕྱོགས་གཅིག་ནས་མཉམ་བཞག་སྟེ་ཉན་པ་ཡིན། དེར་མཐུད་དེ་ངས་ཀླད་གཙུག་
གི་བར་སྣང་དུ་རྣ་ལ་གཟན་པའི་སྒྲ་ཞིག་གྲགས་འོངས། སུ་ཞིག་གིས་དངོས་པོ་ལྗིད་མོ་ཞིག་
ཕར་འདྲུད་པ་དང་ཤིན་ཏུ་མཚུངས། དེ་ནས་དངོས་པོ་དེ་སྒྱེལ་བྱུང་བ་དང་། གྲགས་འགུལ་
ཆེན་པོ་དེ་དང་བསྟུན་ནས། ངའི་སྒེའུ་ཁུང་གིས་འདར་འགུལ་གྱི་བྲག་ཅ་ཞིག་བསྒྲགས་
སོང་། ཐོག་ཁང་ཆེན་པོའི་ནང་ཐག་ཅུང་རིང་ས་རུ་གསལ་ལ་མི་གསལ་བའི་ཕིང་ཕིང་གི་
སྒོ་རྒྱག་སྒྲ་གྲགས་འོངས་པ་ཐོས། ཅུང་ཙམ་རེ་འགོར་རྗེས་ངས་རྐང་འཇབ་ལག་འཇབ་
ཀྱིས་འགྲོ་བཞིན་པའི་གོམ་སྒྲ་རེ་ཐོས་ཐུབ། སུ་ཞིག་བར་ཤུར་ལམ་དེ་དག་ཏུ་ལྐོག་འགྲོ་ལྐོག་
འོང་བྱེད་ལ། སྐས་རིམ་བརྒྱུད་ནས་ཡར་འཛེག་མར་འབབ་བྱེད་བཞིན་འདུག མཚམས་
ལན་རེར། སྒྲ་སྒྲོག་བཞིན་པའི་དངོས་པོ་འདི་དག་ངའི་ཁང་བའི་སྒོ་འགྲམ་གྱི་ཉེ་སར་ཡོང་
ལ། ཐེ་ཚོམ་ངང་སླར་ཡང་ཕྱིར་བུད་འགྲོ། ངས་ཐག་རིང་བར་ཁྱམས་ནང་ལྕགས་ཐག་གི་
ཏིང་ལིང་ཞེས་པའི་སྒྲ་ཞིག་གྲགས་འོང་བ་ཐོས་ནས་མཉམ་བཞག་ནས་ཏིང་ལིང་ཞེས་པའི་
སྒྲ་དེ་ཇེ་ཉེ་ནས་ཇེ་ཉེར་འགྲོ་བར་ཉན་པ་ཡིན—དེ་ནི་ལྕགས་ཐག་དྲུད་པའི་གདོན་འདྲེ་
ཞིག་མདུན་དུ་སྐྱོད་བཞིན། ཐང་ཆད་ནུས་མེད་ཀྱིས་སྐས་རིམ་དུ་ཡར་འཛེག་ནས་སྐས་
ཐེམ་རིམ་པ་གཅིག་ལ་འཛེག་ཐེངས་རེར། ལྕགས་ཐག་གི་རིང་དྲགས་པའི་ཆ་ཤས་དེ་མར་
ལྷུང་སྟེ། ད་གཟོད་རྣ་ལ་གཟན་པའི་རྡེབ་ཐུག་གི་སྒྲ་གྲགས་པ་ཞིག་ཡིན། ངས་ལྡབ་ལྡིབ་མི་
གསལ་བའི་མི་སྐད་ཅིག་ཐོས་བྱུང་ལ། ངས་ཆད་ཆད་མཐུད་མཐུད་ངང་། བཙན་གྱིས་མར་
བསྣན་པ་དང་མཚུངས་པའི་ཨག་སྐད་དྲག་པོ་ཞིག་ཀྱང་ཐོས། ངས་མིག་གིས་མཐོང་ཐབས་
བྲལ་བའི་ལྭ་བ་བརྡར་བའི་ཤིག་ཤིག་གི་སྒྲ་ཞིག་གྲགས་འོང་བ་ཐོས་ལ། མིག་གིས་མཐོང་
ཐབས་བྲལ་བའི་གཤོག་པའི་རྡེབ་སྒྲ་དྲག་པོ་ཞིག་ཀྱང་ཐོས་བྱུང་། སྐབས་འདིར་ངས་རྟོགས་
335འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བྱུང་། ངའི་ཁང་བར་སུ་ཞིག་འཛུལ་འདུག—ང་ནི་མི་རྐྱང་གཅིག་པུ་མ་ཡིན། ང་ཡི་
མལ་ཁྲིའི་གམ་དུ་དབུགས་རིང་གཏོང་བའི་སྒྲ་དང་། དབུགས་འབྱིན་རྔུབ་ཀྱི་སྒྲ ལྐོག་གྱུར་
གྱི་སྐད་སྒྲ་དམའ་མོ་བཅས་ཡོད་པ་ཐོས་ཐུབ། ཀླད་གཙུག་གི་གནམ་གཅལ་སྟེང་དུ། མིག་
ལ་མི་འཚེར་བའི་འདྲེ་འོད་ཀྱི་ལྒང་བུ་གསུམ་ཤར་ནས་དེ་ཚོས་དེ་རུ་ཚོགས་ནས་དུས་ཅུང་
ཙམ་ཞིག་ལ་འོད་འཕྲོ་བཞིན་བསྡད་དེ། རྗེས་སུ་མར་ལྷུང་སོང—གཉིས་ངའི་ངོ་གདོང་
དུ་ལྷུང་ཡོང་ལ། གཅིག་སྔས་མགོའི་སྟེང་དུ་ལྷུང་བ་ཡིན། དེ་ཚོ་གཤེར་གཟུགས་ལྟར་
ཕྱོགས་བཞིར་ཐོར་བ་ན། ངས་དེ་ཚོ་དྲོད་འཇམ་ལྡན་པར་འདོད། ངའི་ཚོར་བ་ཐད་ཀར་
བས་ང་ལ་བཤད་པ་ནི། མར་ལྷུང་བཞིན་པའི་སྐབས་དེ་རུ། དེ་ཚོ་སྔར་ནས་ཁྲག་ཐིགས་
རེ་རེར་གྱུར་སོང་བ་དེ་རེད—ངས་སྒྲོན་འོད་ལ་བརྟེན་ནས་འདི་ཙམ་ར་སྤྲོད་གཏོང་མི་
དགོས། དེར་མཐུད་ནས་ངས་ངོ་གདོང་སྐྱ་བོ་འགའ་མཐོང་བྱུང་བར། འདྲེ་འོད་མག་མོག་
ཅིག་འཕྲོ་བཞིན། ད་རུང་ལ་ལ་ཞིག་གི་མཇིང་བར་མགོ་བོ་མི་འདུག་ལ། དེ་ལྟར་ལག་པ་
སྐྱ་བོ་དགུང་ལ་འཕྱར་ནས་བར་སྣང་དུ་གཡེང་འཁྱམ་བྱས—གཡེང་འཁྱམ་ཅུང་ཙམ་
བྱས་ནས་དེར་མཐུད་དེ་མི་སྣང་བར་ཡལ་སོང་། ལྐོག་བཤད་མཇུག་རྫོགས་རྗེས། སྒྲ་གཞན་
རྣམས་ཀྱང་མཚམས་བཞག་སོང་ལ། དེའི་རྗེས་ལྷིང་འཇགས་སུ་གྱུར། ངས་ཕྱོགས་གཅིག་
ཏུ་ངང་སྒུག་དང་། ཕྱོགས་གཅིག་ཏུ་མཉམ་བཞག་ནས་ཉན་པ་ཡིན། ངའི་སེམས་སུ། ང་ལ་
ངེས་པར་གློག་འོད་ཅིག་མཁོ་ཞིང་། དེ་མིན་ང་རང་འཆི་ཁོ་ཐག་ཡིན་པར་སྙམ། ང་རང་
སྐྲག་ནས་ལུས་པོའང་མཉེན་པོར་གྱུར། ང་རང་དལ་མོ་སྒོས་ཡར་ཙོག་ནས། སྐབས་དེར་
ངའི་ངོ་གདོང་འཁྱག་སིབ་སིབ་དང་། བརླན་གཤེར་གྱི་ལག་པ་ཞིག་ལ་འཕྲད་བྱུང་། ངའི་
ལུས་ཡོངས་ཀྱི་དབུགས་ཤུགས་ཡོད་ཚད་ཚར་སོང་བ་མངོན་གསལ་ཡིན། ང་ནི་རྡུང་རྡེག་
ཐེབས་པའི་དབང་བོ་སྐྱོན་ཅན་གྱི་ནད་པ་ཞིག་དང་འདྲ་བར་ཕྱིར་གན་རྐྱལ་དུ་འགྱེལ་
སོང་། དེར་མཐུད་ནས་ངས་ལྭ་བའི་ཤིག་ཤིག་གི་སྒྲ་ཞིག་ཀྱང་ཐོས་བྱུང—ཚོད་དཔག་
336དབྱིན་སྒོར་ཁྲི་བརྒྱ་ཤོག་མ།
བྱས་ན་དེ་ནི་སྒོ་ཁའི་ཕྱོགས་སུ་སོང་ནས་ཁང་བ་བརྟོལ་རྗེས་ཕྱི་རུ་བུད་སོང་བ་ཡིན།
ཡོད་ཚད་སླར་ཡང་ལྷིང་འཇགས་སུ་འགྱུར་སྐབས། ང་རང་མལ་ཁྲི་ལས་བབས་ཏེ།
ཉབ་བེ་ཉོབ་བེའི་ངང་ལག་པ་ཡ་གཅིག་གིས་གློག་སྒྲོན་བཀར་བ་ཡིན་ལ། ལག་པ་འདར་
སིག་བྱས་ནས་ང་རང་དེ་མ་ཐག་ལོ་བརྒྱ་ཡིས་རྒས་ཟིན་པ་ཞིག་དང་འདྲ། སྒྲོན་འོད་ཀྱིས་
ང་ལ་དགའ་བ་ཅུང་ཙམ་ཞིག་ཁྱེར་ནས་ཐོན། ང་མར་ཙོག་སྟེ་འདང་རབ་རིབ་ཅིག་བརྒྱབ་
ནས་ཐབ་ཀའི་ཐལ་བའི་སྟེང་གི་རྐང་རྗེས་ཆེན་པོ་དེ་ལ་དབྱེ་ཞིབ་ནན་ཏན་བྱས། ཅུང་ཙམ་
མ་འགོར་བར་རྐང་རྗེས་ཀྱི་སྐྱ་རིས་འཕྲོ་འགུལ་བྱེད་མགོ་བརྩམས་ནས་རབ་རིབ་ཏུ་གྱུར།
ངས་མགོ་ཡར་དགྱེ་ནས་བལྟས་པ་ན། ཧ་ཅང་ཆེ་རུ་འབར་བའི་སོལ་རླངས་སྒྲོན་མེ་དེ་དལ་
མོའི་ངང་ཇེ་ཆུང་དུ་འགྲོ་བཞིན་པ་མཐོང་། སྐབས་དེར། ངས་གླང་ཆེན་ལྟ་བུའི་གོམ་སྒྲ་
དེའང་ཐོས་བྱུང་ལ། དེ་འདི་རུ་ཡོང་བཞིན་པ་ངས་ཚོར་ཐུབ། རུལ་བརླན་གྱི་དྲི་མ་འཐུལ་
བའི་མདུན་ཁང་བརྒྱུད་ནས་ཡོང་གིན་ཡོང་གིན་ཇེ་ཉེ་དང་། སྒྲོན་འོད་དེའང་བསྡད་ཀྱིན་
བསྡད་ཀྱིན་མི་གསལ་བར་གྱུར་སོང༌། གོམ་པ་དེ་ཡུན་རིང་སོང་ནས་ངའི་ཁང་བའི་སྒོ་
རིབ་ཀྱི་སྔོ་མདོག་ཏུ་གྱུར་ལ། དེ་ནས་ངའི་ཕྱོགས་བཞིའི་ཡོད་ཚད་ཚང་མ་འཇིགས་སྐྲག་
འགྲམ་དུ་སླེབས་རྗེས་གོམ་མཚམས་བཞག—སྒྲོན་འོད་སྔར་ནས་མི་གསལ་བར་རབ་
ཆེ་ལ་གཉོམ་མདངས་བཀྲ་བའི་འོད་ནང་སྦངས་འདུག ཁང་བའི་སྒོ་ཕྱེས་མེད་ནའང་།
ངའི་ངོ་གདོང་ལ་རླུང་ཕྲན་ཞིག་གཡུགས་པའི་ཚོར་སྣང་བྱུང་། ངས་དེ་མ་ཐག་ངའི་མདུན་
ཕྱོགས་སུ་ཆེ་ཞིང་མི་གསལ་བའི་འདྲེ་གདོན་ཞིག་གི་གཟུགས་གྲིབ་འདུག་པ་ཚོར་བྱུང༌།
ངས་གདོན་ཞུགས་པའི་མིག་གིས་དེ་ལ་ཅེར་ནས་བལྟས་པ་ན། སྐྱ་མདོག་གི་འོད་ཅིག་
དངོས་པོ་དེའི་སྟེང་ནས་ཕར་བུད་སོང་ལ། རིམ་བཞིན། དངོས་པོ་དེའི་སྐྱ་རིས་རབ་རིབ་
དེའི་དབྱིབས་མངོན་པར་གསལ་བྱུང—དཔུང་བ་ཡ་གཅིག་མངོན་བྱུང་། དེ་ནས་རྐང་བ་
གཉིས། དེ་ནས་ལུས་གཞུང་ཞིག དེ་ནས་ཆེ་ཞིང་སྐྱོ་བའི་ངོ་གདོང་ཞིག སྨིག་ལོང་ཁྲོད
337འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཕྱི་ལ་ལྟ་བཞིན་འདུག དེའི་སང་རས་སྲབ་མོའི་འགེབས་བྱེད་དེ་བཤུས་སོང་བ་ན། ལུས་
པོ་གཅེར་བུར་བུད་བྱུང་། ཤ་གནད་ཤུགས་ལྡན་དང་གཟུགས་དབྱིབས་དྲང་ལ། རྫིག་ཉམས་
ལྡན་པའི་གྱལ་མི་ཁ་ཏི་དྷུ་ཟེར་བ་དེ་ངའི་སྟེང་ཕྱོགས་སུ་མངོན་བྱུང་།
ངའི་འཇིགས་སྣང་ཐམས་ཅད་མེད་པར་གྱུར་སོང—རྒྱུ་མཚན་ནི། བྱིས་པ་ཆུང་
ཆུང་ཞིག་ཡིན་ཡང་ཤེས་ཏེ། དེ་འདྲའི་བྱམས་བརྩེ་ལྡན་པའི་ཞལ་རས་ཅན་གྱི་མི་ཞིག་གིས་
ཁྱོད་ལ་གནོད་འཚེ་གཏོང་མི་སྲིད་པས་ཡིན། ང་དེ་མ་ཐག་དགའ་སྤྲོ་དཔག་མེད་སྐྱེས། སོལ་
རླངས་སྒྲོན་མེ་དེས་ཀྱང་དེ་དང་གཅིག་རམ་གཅིག་འདེགས་སྒོས་མེ་ལྕེ་ཡར་ལ་མཆེད་
པར་བྱས། མགོན་མེད་སྐྱབས་བྲལ་གྱི་མི་ཞིག་གཏན་ནས་ཡོད་མ་མྱོང་སྟེ། དེ་འདྲའི་དགའ་
སྣང་གིས་ཁོའི་ཟླ་གྲོགས་ལ་དགའ་བསུ་བྱས་ཤིང་། ངས་མཛའ་མཐུན་གྱི་གྱལ་མི་འདི་ལ་
འབོད་བརྡ་གཏོང་བ་དང་ཀུན་ནས་མཚུངས། ངས་བཤད་པ་འདི་ལྟར།
“ཅི་རེད། དེ་ནི་ཁྱོད་ཡིན་པ་མིན་ནམ། ཁྱོད་ཀྱིས། ད་སོ་མའི་ཆུ་ཚོད་གཉིས་གསུམ་
གྱི་རིང་། ཁྱོད་ཀྱིས་ང་སྐྲག་ཏུ་བཅུག་པ་ཤེས་སམ། ང་ནི་ཁྱོད་མཐོང་ནས་དགའ་བ་ཡིན།
གལ་ཏེ་འགྲིག་འཚམ་གྱི་འདུག་སྟེགས་ཤིག་ཡོད་ན་ཅི་མ་རུང——འདི་རུ་ཤོག འདི་རུ་
ཤོག དེའི་སྟེང་དུ་གཏན་ནས་འདུག་མི་རུང་།”
འོན་ཀྱང་ངས་སེམས་ཁུར་བྱས་པ་ཧ་ཅང་འཕྱིས་དྲགས་སོང་། ང་ལ་འགོག་ལོང་མ་
བྱིན་པར་ཁོ་སྔར་ནས་མར་བསྡད་བྱུང——ངས་སྐྱེས་པ་ནས་བཟུང་འདུག་སྟེགས་ཤིག་དེ་
ལྟར་བསྣན་ཏེ་ཐོར་ཞིག་ཏུ་གྱུར་པ་མཐོང་མ་མྱོང་།
“མ་འདུག མ་འདུག ཁྱོད་ཀྱིས་དེ་ཡོད་ཚད...……
យុ
ཐེངས་འདིར་ཡང་འཕྱིས་དྲགས་སོང་། ཡང་ཆག་སྒྲ་ཞིག་གྲག་བཞིན། འདུག་སྟེགས་
ཤིག་གཏོར་ནས་དེའི་སྔོན་གྱི་གྲུབ་ཆའི་ཆ་ཤས་སུ་གཏོར།
“གནའ་ཤི་བོ། ཁྱོད་ཀྱིས་རང་ཚོད་རང་གིས་མི་ཟིན་ནམ། ཁྱོད་ཀྱིས་འདི་ཡི་ཅ་ལག་
338དབྱིན་སྒོར་ཁྲི་བརྒྱ་ཤོག་མ།
ཡོངས་རྫོགས་རྩ་མེད་དུ་གཏོང་འདོད་པ་ཨེ་ཡིན། འདི་རུ་ཤོག འདི་རུ་ཤོག རྡོ་བཟོས་
བླུན་པོ་ལྟ་བུའི་ཁྱོད་འདི……
འོན་ཀྱང་དེ་ཡང་སྨྲ་ལྕེ་ཟད་པ་ཙམ་རེད། ངས་ད་དུང་འགོག་ལོང་མ་བྱུང་བར་ཁོ་
མལ་ཁྲིའི་སྟེང་དུ་བསྡད་པ་ན། དེ་ནི་སེམས་སྡུག་པའི་གཏོར་བརླག་ཐེངས་ཤིག་ཡིན།
“ཝ་ཡེ། དེ་ལྟར་རྙོག་དྲ་བཟོས་ནས། མཐར་ཐུག་ཁྱོད་ཀྱིས་ཅི་བྱེད་བསམ་པ་ཡིན།
སྔོན་དུ་འདི་རུ་བརྒྱུགས་ཡོང་ལ། ཕྱོགས་ཕྱོགས་སུ་ཐུག་ཅིང་རེག་ནས་ཕར་འགྲོ་ཚུར་འོང་
བྱེད། ད་དུང་རྣམ་ཤེས་འཁྱམ་པོ་མང་པོ་ཞིག་ཁྲིད་ཡོང་། ཁྱོད་ཚོས་ང་ལ་སུན་པོ་བཟོས་
སོང་། རྗེས་ནས་ངས་ཧ་ཅང་མི་མཛེས་པའི་གྱོན་ཆས་དེ་དག་ལ་འཛེམ་དོགས་མ་བྱས། དེ་
ནི་ས་ཆ་གཞན་གང་རུང་གི་ཡོན་ཚད་ལྡན་པའི་མི་སུ་ཡིན་རུང་བཟོད་སྒོམ་བྱ་མི་ཐུབ་པ་
ཞིག་ཡིན། ཟློས་གར་ཁང་ཆེན་མོ་ལ་ལའི་ནང་མ་གཏོགས། འོན་ཀྱང་དེ་ན་ཡོད་པ་ཡིན་
ཡང་། གལ་ཏེ་ཁྱོད་ལྟ་བུའི་རིགས་སུ་གཏོགས་པ་ཡིན་ཚེ། སྒྲེན་པོ་གཅེར་ལུས་ཀྱང་མི་ཆོག་
པ་ཡིན། ཁྱོད་ཀྱིས་ངའི་དྲིན་ལན་འཇལ་ཐབས་ནི་ཁྱོད་རང་སྟེང་དུ་བསྡད་ཆོག་པའི་ཁྱིམ་
ཆས་རྙེད་པ་ཡོད་ཚད་གཏོར་བརླག་གཏོང་རྒྱུ་དེ་ཡིན། དེས་ན། ཁྱོད་ཀྱིས་དེ་ལྟར་བྱེད་དོན་
ཅི་ཡིན། ཁྱོད་ཀྱིས་ང་ལ་ཁྱོད་རང་ཉིད་དང་འདྲ་བའི་གནོད་སྐྱོན་བཟོས་སོང་། ཁྱོད་ཀྱིས་
ཁྱོད་ཀྱི་རྔ་ཚིགས་བརླགས་པ་དང་། ས་སྟེང་དུ་ཁྱོད་ཀྱི་ཨོང་དོའི་ཆག་རོ་ལྷུང་བ་དག་གཏོར་
ནས་ས་ཆ་འདི་རྡོ་ཀ་མ་རུའི་རྡོ་བཟོ་ར་བ་ཞིག་དང་མཚུངས་པར་ཉམ་ཉེས་ཆེན་པོ་བཏང་
འདུག ཁྱོད་ནི་རང་གི་ཆེད་དུ་ངོ་ཚ་ན་འགྲིག———ཁྱོད་སྔར་ནས་བྱིས་པ་ཆུང་ཆུང་ཞིག་
མིན་ཏེ། ཁྱོད་ཀྱིས་བསམ་ཤེས་ན་འགྲིག"
“འོ་ཡ་ཡ། ད་ནས་ངས་ཁྱིམ་ཆས་གང་ཡང་མི་བརླག འོན་ཀྱང་། ངས་ཇི་ལྟར་
བྱེད་དམ། ང་རང་སྔར་ནས་དུས་རབས་གཅིག་རིང་མར་བསྡད་མ་མྱོང་བ་ཡིན།” བཤད་
མཚམས་དེར་སླེབས་རྗེས་ཁོ་རང་ལ་མཆི་མ་བཞུར་བྱུང་།
339འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“སྙིང་རྗེ་བའི་མི།” ངས་དེ་ལྟར་བཤད་དེ། “ངས་འདི་ལྟར་ཁྱོད་ལ་སྡིག་མི་རུང་། ཡང་
ཅིག་བཤད་ན། ཁྱོད་ཀྱང་འདྲེ་ཁེར་རྐྱང་ཞིག་ཡིན་ཁོ་ཐག་ཡིན། དེས་ན་འདིའི་པང་གཅལ་
སྟེང་སྡོད་དང——དངོས་པོ་གཞན་གང་གིས་ཀྱང་ཁྱོད་ཀྱི་ལྗིད་ཚད་འདེགས་མི་ནུས
ཡང་ཅིག་བཤད་ན། ང་ཚོས་ཀྱང་འདི་ལྟར་ཕན་ཚུན་ལ་གྲོགས་བསྒྲིག་མི་ནུས། ཁྱོད་མགོ་
འཕང་མཐོ་སྟེ་ངའི་མགོ་བོ་ལས་བརྒལ་དུ་བཅུག་འདུག ང་ལ་དགོས་པ་ནི་ཁྱོད་ཀྱིས་རང་
གི་འདུག་གནས་མར་དབབ་རྒྱུ་དེ་ཡིན། ང་རང་རས་གུར་འདིའི་ནང་གི་འདུག་སྟེགས་
མཐོན་པོར་བསྡད་ནས་ཁྱོད་དང་གདོང་ཐུག་གིས་ཁ་བརྡ་བྱ་ཆོག”
དེ་ནས་ཁོ་རང་པང་གཅལ་དུ་མར་བསྡད་བྱུང་ལ། ངས་ཁོ་ལ་གཏད་པའི་ར་ཙེ་དེ་
སྒྲོན་བྱུང་། ངའི་ཁ་དོག་དམར་པོའི་ས་གདན་ཆེན་པོ་དེ་ཡངས་ཤམ་གྱིས་ཕྲག་ལ་གྱོན་
ནས། ངའི་ཁྲུས་གཞོང་དེ་རྨོག་ཞྭ་ལྟར་མགོ་ལ་གྱོན་ཏེ། ཐུན་མོང་མ་ཡིན་ལ་སྐྱིད་པོ་ཡིན་
པར་མངོན་འདུག དེར་མཐུད། ང་སོང་ནས་ཐབ་ཀའི་མེ་སྣོན་སྐབས་དང་བསྟུན་ཏེ། ཁོ་
རང་དཀྱིལ་ཀྲུང་གིས་བསྡད་བྱུང་། དྲོད་སྐྱིད་ཁྲོད་ཁོ་རང་གི་རྐང་བ་ཆེན་པོ་དེ་གཉིས་དང་།
བདེ་སྙོམས་ཤིང་སྦྲང་ཚང་ཞིག་དང་འདྲ་བའི་རྐང་མཐིལ་དེ་ཕྱིར་བསྟན་འདུག
“ ཁྱོད་ཀྱི་རྐང་མཐིལ་དང་ཉྭ་རིལ་ཡང་སྟེང་ལ་ཅི་ཞིག་བྱུང་ངམ། དེ་ཚོ་འབུར་
འབུར་དོང་དོང་དུ་བརྐོས་པར་ལྟོས་དང་།”
“དེ་ནི་དམྱལ་བའི་ནང་སྐྱེས་པའི་འཁྱག་སྦོས་རེད—ངའི་འཁྱག་སྦོས་ཡུན་རིང་
རུལ་མྱགས་སུ་སོང་ནས་ལྟག་ཁུང་དུ་སླེབས་ཡོད། སྐབས་དེར་ང་རང་ཉིའུ་ཨི་ཨེར་ཞིང་
རའི་ས་འོག་ཏུ་གཉིད་པ་ཡིན། འོན་ཀྱང་། ང་ས་ཆ་དེ་ལ་དགའ། ང་དེ་ལ་དགའ་བ་ནི་མི་
ཞིག་རང་གི་ཕ་ཡུལ་ལ་དགའ་བ་དང་མཚུངས། ས་ཆ་གཞན་གང་དང་གང་དུའང་། ངའི་
སེམས་ལ་དེ་ལྟ་བུའི་བདེ་འཇགས་ཤིག་མི་ཡོང་།”
ང་ཚོས་ཆུ་ཚོད་ཕྱེད་ཀའི་རིང་ལབ་གླེང་བྱས་རྗེས། ངས་ཁོ་རང་ཕལ་ཆེར་ཐང་ཆད་
340པ་ཚོར་ནས་ཁོ་ལ་དྲན་སྐུལ་གྱིས།
66
དབྱིན་སྒོར་ཁྲི་བརྒྱ་ཤོག་མ།
ཐང་ཆད་པ་ཡིན་ནམ།” ཁོས་དེ་ལྟར་བཤད་བཞིན། “དེ་མིན་ནམ། ངས་ཀྱང་
དེ་ལྟར་སེམས་པ་ཡིན། དེས་ན་ད་ལྟ་ངས་ཡོད་ཚད་ཁྱོད་ལ་བཤད་རྒྱུ། རྒྱུ་མཚན་ནི་ཁྱོད་
ངའི་སྟེང་བཟང་བས་ཡིན། ང་ནི་སྲང་ལམ་ཕར་ཁའི་དངོས་མང་བཤམས་སྟོན་ཁང་ནང་
གི་འགྱུར་རྡོའི་མི་དེའི་རྣམ་ཤེས་ཡིན། ང་ནི་གྱད་མི་ཁ་ཏི་ཧྥུ་ཡི་རྣམ་ཤེས་ཡིན། མི་རྣམས་
ཀྱིས་ཉིན་གཅིག་ལ་སྙིང་རྗེ་བའི་མི་དེའི་ཀེང་རུས་ས་འོག་ཏུ་ཡང་བསྐྱར་མ་སྦས་ཚེ། ང་ལ་
ཉིན་གཅིག་གི་བདེ་འཇགས་ཐོབ་མི་སྲིད། དེས་ན། ངས་མི་རྣམས་ལ་ངའི་རེ་བ་དེ་མངོན་
འགྱུར་བྱེད་དུ་འཇུག་དགོས་ན། ངས་ངེས་པར་སྒྲུབ་དགོས་པ་ནི་ཡང་སྙིང་ཅི་ཞིག་ཡིན་
ནམ། ཁོ་ཚོར་སྐྲག་བསླངས་ནས་དེ་ལྟར་སྒྲུབ་ཏུ་འཇུག་དགོས་སམ——ཀེང་རུས་བཞག་
ཡོད་པའི་ས་ཆ་དེ་ནས་བར་ཆད་བཟོ་དགོས་སམ། དེ་ནས་ཉིན་རེ་མཚན་མོར་དངོས་
མང་བཤམས་སྟོན་ཁང་དུ་སོང་ནས་བར་ཆད་བཟོ་བ་དང་། ངས་ཐ་ན་འདྲེ་གདོན་གཞན་
རྣམས་ཀྱང་ཕྱོགས་གཅིག་ཏུ་བསྡུས་ནས་ང་ལ་རོགས་འདེགས་བྱེད་དུ་བཅུག འོན་
ཀྱང་དེ་ལ་ནུས་པ་མེད། རྒྱུ་མཚན་ནི་མཚན་མོར་དངོས་མང་བཤམས་སྟོན་ཁང་ལ་འགྲོ་
མཁན་གྱི་མི་མེད་པས་ཡིན། དེ་ནས་ངས་ཐབས་བཀོད་འདི་དྲན་པ་ཡིན་ཏེ། འདི་རུ་ཡོང་
ནས་ཉོག་དཀྲུགས་སློང་རྒྱུ་དེ་ཡིན། ངའི་སེམས་ལ། ངའི་རྒྱུ་མཚན་ཞུ་འབུལ་ལ་ཉན་པའི་
མི་ཞིག་ཡོད་ཚེ། ང་རང་གི་དམིགས་ཡུལ་འགྲུབ་ཁོ་ཐག་ཡིན་པར་འདོད། རྒྱུ་མཚན་ནི་
ང་ལ་དམྱལ་བའི་ནང་ངའི་ཆེད་ཆེས་ཞབས་འདེགས་སྒྲུབ་ནུས་པའི་གྲོགས་པོ་མང་བས་
ཡིན། མཚན་མོ་རེ་རེར། ང་ཚོ་ཚང་མས་རལ་དྲི་འཐུལ་བའི་བར་ཤུར་ལམ་འདི་དག་གི་
ག་ས་གར་འདར་སྒྲ་སྒྲོག་པ་དང་། ལྕགས་ཐག་འདྲུད་པ། ལམ་བར་འཁུན་སྒྲ་སྒྲོག་པ། སྐད་
དམའ་མོས་སྐད་ཆ་བཤད་པ། ལྗིད་ཏིག་ཏིག་གི་གོམ་པ་སྤོས་ནས་ཐེམ་སྐས་ཡར་མར་འགྲོ་
བ་བཅས་བྱས་པ་ཡིན། རྗེས་སུ། ཁྱོད་ལ་དྲང་མོར་བཤད་ན། ང་ཐང་ཆད་ནས་ཞ་ཀུམ་དུ་
341འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གྱུར། འོན་ཀྱང་། དོ་དགོང་ཁྱོད་ཀྱི་ཁང་བའི་སྒྲོན་འོད་མཐོང་བ་ན། ང་ལ་ཡང་བསྐྱར་
བསམ་པ་ཡར་སྐྱེད་དང་། སྤོབས་པ་སླར་གསོ་ཐེབས་ནས་འཁྲུག་ཆ་ཆེན་པོ་ཞིག་བཟོ་རྩིས་
ཡིན། འོན་ཀྱང་ད་ལྟ་ངའི་ནུས་ཤུགས་ཡོད་རྒུ་བཏོན་ཚར་སོང—ཡོངས་སུ་ཐང་ཆད་པ་
ཡིན། ང་ལ་བྱིན་དང་། ངས་ཁྱོད་ལ་ཞུ་བ་བྱེད། ང་ལ་རེ་བ་ཉག་ཅིག་སྟེར་རོགས།”
ང་རང་སྤྲོ་སེམས་འཁོལ་བའི་ཧོལ་རྒྱུག་ཁྲོད། གློ་བུར་འདུག་གནས་དང་བྲལ་ནས།
སེམས་འགུལ་ཐེབས་པའི་ངང་བཤད་པ་ནི།
“འདི་ཚད་རིམ་ཅི་འདྲའི་མཐོ་བ་ལ། འདི་ལས་ཁྱད་དུ་འཕགས་པ་ཞིག་མེད།
ཧེ། སྙིང་རྗེ་བའི་འགྱུར་རྡོ་བླུན་རྒན་ཁྱོད་འདི། ཁྱོད་འདི་ཡོངས་སུ་གླེན་པ་རང་འཁྲུག་
ཡིན——ཁྱོད་ཡུན་རིང་དུ་རང་ཉིད་ཀྱི་འདྲ་གཟུགས་ཤིག་དང་རྙོག་གླེང་རྫོགས་རྒྱུ་མེད་
པར་འདུག—འོན་ཀྱང་གྱད་མི་ཁ་ཏི་ཧྥུ་དངོས་མ་དེ་ཨོ་ཨེར་པ་ཉི་རུ་ཡོད། ངོ་མ་འདོ་
མེད་རེད། ཁྱོད་ཀྱིས་རང་གི་བེམ་རོའང་མི་རྙེད་པ་ཡིན་ནམ།”
ངས་སུ་ཞིག་ལ་དེ་འདྲའི་མངོན་གསལ་གྱིས་ངོ་ཚ་བ་ནས། གདོང་ཡོངས་སྟོན་མི་
ཐུབ་ལ་སྙིང་རྗེ་བའི་རྣམ་པ་དེ་འདྲ་ཡོད་པ་གཏན་ནས་མཐོང་མ་མྱོང་།
འགྱུར་རྡོའི་མི་དལ་མོས་ངང་ཡར་ལངས་ནས་ན་རེ།
“ང་ལ་དྲང་གཏམ་ཤོད། དེ་ནི་ངོ་མ་རློམ་ཆོག་པ་ཞིག་ཡིན་ནམ།”
“འདི་ནས་ང་དང་མཉམ་དུ་ཙོག་འདུག་པ་ལྟར་ངོ་མ་རློམ་ཆོག་ཆོག་ཡིན།”
ཁོས་མཆུ་འདབས་ཀྱི་ར་ཙེ་བླངས་ནས། དེ་རྩིག་ཐབ་ཀྱི་ཐེམ་ཐོག་ཏུ་བཞག་རྗེས། དེ་
རུ་ཐེ་ཚོམ་སྒོས་ཅུང་ལངས་བསྡད་དེ(གོམས་སྲོལ་རྙིང་བའི་རྐྱེན་གྱིས། སྣང་ཚོར་མེད་པའི་
ངང་ལག་པ་གཉིས་སྔར་ཡོད་རྐང་སྣམ་གྱི་ཨམ་ཕྲག་ཡོད་པའི་སར་བཅུག་སོང་ལ། བསམ་
བློ་ཞིག་གཏོང་ཞོར་མ་མགལ་མར་དྲུད་ནས་བྲང་ཁར་ཐུག) མཇུག་མཐར་ན་རེ།
“རེད་ཡ། ངས་ང་རང་འདི་འདྲའི་འདོ་མེད་ཅིག་ཡིན་པ་གཏན་ནས་མ་ཤེས། འགྱུར་
342དབྱིན་སྒོར་ཁྲི་བརྒྱ་ཤོག་མ།
རྡོའི་མི་ཡིས་གཞན་པའི་མི་ཐམས་ཅད་ལ་མགོ་སྐོར་བཏང་སོང་། ད་ལྟ་མགོ་སྐོར་གཏོང་
ཐབས་ཐ་ཤལ་འདི་བེད་སྤྱད་དེ་མཐར་རང་ཉིད་ཀྱི་རྣམ་ཤེས་ལ་བློ་ལོག་འདུག བྱིས་པ།
གལ་ཏེ་ཁྱོད་ཀྱིས་ང་འདྲ་བའི་སྙིང་རྗེ་བའི་རྣམ་ཤེས་ཁེར་འཁྱམ་ཞིག་ལ་ད་དུང་སྙིང་རྗེ་
སྤུ་ཙམ་ཡོད་ཚེ། དོན་འདིའི་གསང་བ་ཕྱི་ལ་མ་བཤད་རོགས། འདང་ཞིག་རྒྱོབས། གལ་ཏེ་
ཁྱོད་རང་ཉིད་ཀྱིས་མིག་སྟོན་ཆེན་པོ་ཞིག་བཟོས་སོང་ན། ཁྱོད་ལའང་བསམ་ཚོར་ཅི་འདྲ་
འདུག་གམ།”
ངས་ཁོ་རང་ཆེ་ཉམས་རྫིག་ཉམས་ཀྱིས་ལྗིད་ཏིག་གི་གོམ་པ་སྤོ་བཞིན་རྒྱང་རིང་དུ་
སོང་ལ། གོམ་པ་གཅིག་རེ་གཅིག་རེས་སྐྱོར་སྐས་སུ་བབས་ནས། ཕྱི་རོལ་གྱི་སྲང་ལམ་སྟོང་
བ་རུ་སོང་བ་ཐོས། ངའི་སེམས་ཧ་ཅང་མི་སྐྱིད་པར་གྱུར། ཁོ་རང་བུད་སོང་བར་བསམ་ན།
སྙིང་རྗེ་བའི་སྡུག་ཅག—ངའི་སེམས་སྔར་ལས་མི་སྐྱིད་པར་གྱུར། རྒྱུ་མཚན་ནི་ཁོས་
ངའི་ས་གདན་དམར་པོ་དང་ཁྲུས་གཞོང་ཡང་ཁྱེར་སོང་བས་ཡིན།
343
1888ལོར།འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གཏམ་རྒྱུད་དངོས་མ་ཞིག
(ཚིག་དང་ཡིག་འབྲུ་རེ་རེ་བཞིན་ངའི་གོ་ཐོས་ངོ་མ་ཟིན་བྲིས་སུ་བཏབ་པ་ཞིག་ཡིན)
དབྱར་ཁའི་ཉིན་ཞིག་གི་ས་སྲོད་དེ། ང་ཚོ་རི་ཆུང་རྩེ་མོའི་ཞིང་གྲོང་སྡོད་ཁང་གི་ཉིན་
ཁར་བསྡད་ཡོད་ལ། “ཨ་ནེ་ལེ་ཆི་ཨེར” ནི་ལུགས་བརྩི་སྲོལ་སྲུང་སྒོས་ང་ཚོ་དང་རིམ་པ་
གཅིག་གིས་དམའ་བའི་ཐེམ་སྐས་སུ་བསྡད་ཡོད་པར—མ་གཞི། མོ་ནི་ང་ཚོའི་གཡོག་
མོ་ཡིན་པ་མ་ཟད་མི་ནག་ཅིག་ཀྱང་ཡིན། མོའི་ལུས་གཟུགས་སྦོམ་ཞིང་མཐོ་ལ། ལོ་ན་
དྲུག་ཅུར་སོན་འདུག འོན་ཀྱང་མོའི་མིག་ཤེས་སྔར་བཞིན་རབ་རིབ་ཏུ་གྱུར་མེད་ལ། ཤེད་
ཤུགས་ཀྱང་ཉམས་མེད། མོ་ནི་སྤྲོ་སྣང་ལྡན་པ་ཞིག་ཡིན་ཏེ། ཁྱོད་ཀྱིས་ནུས་ཤུགས་སྤུ་ཙམ་
ཡང་མ་བཏོན་པར་མོར་ཧབ་ཆ་རྒྱག་ཏུ་འཇུག་ཆོག་ལ། ཁྱོད་ཀྱིས་བྱེའུ་ཞིག་ལ་གླུ་དབྱངས་
ལེན་དུ་འཇུག་རྒྱུ་ལས་ཀྱང་སླ་བ་ཡིན། ད་ལྟ། དུས་སྔོན་མ་དང་འདྲ་བར་ཉིན་གཅིག་གི་
ལས་ཀ་བྱས་རྗེས། མོས་སྒྱོགས་མེའི་འོག་ཏུ་དམག་འཁྲུག་དང་དུ་ལེན་པའི་དུས་ལ་བབས་
པ་ཡིན། ངས་བརྗོད་པའི་ནང་དོན་ནི། མོ་ལ་མི་རྣམས་ཀྱིས་བརྩེ་བ་དབེན་པའི་དགོད་ཁ་
སློང་སྲིད་ལ། མོས་ཀྱང་དེ་དག་སྤྲོ་བ་ཞིག་ཏུ་སྒོམ་སྲིད། མོས་མཚམས་རེར་ཧ་ཧ་ཞེས་ཧབ་
ཆ་བརྒྱབ་ནས་དེ་རུ་ཙོག་འདུག ལག་པ་ཟུང་གིས་ངོ་གདོང་འགེབས་པར་བྱེད་ཅིང་།
དགའ་སྟེ་ལུས་ཡོངས་འདར་སུག་སུག་བྱེད་ལ། སྐད་ཆ་བཤད་སྐབས་དབུགས་ལེན་མི་ཐུབ་
344དབྱིན་སྒོར་ཁྲི་བརྒྱ་ཤོག་མ།
པ་ལྟ་བུར་སྣང་། འདི་འདྲའི་དུས་དང་འཕྲད་ཐེངས་རེར། ངས་གནད་དོན་འདི་ཡིད་ལ་
དྲན་པ་ཡིན།
ངས “ཨ་ནེ་ལེ་ཆི་ཨེར། ཁྱོད་ལོ་དྲུག་ཅུའི་བར་གསོན་པའི་ལོ་འདི་དག་གི་རིང་ལ།
སྐྱོ་སྡུག་ཉུང་ཙམ་ཞིག་དང་གཏན་ནས་འཕྲད་མ་མྱོང་བ་ཡིན་ནམ” ཞེས་བཤད་པ་ན།
དེ་ནས་མོས་དགོད་མཚམས་བཞག་ནས་ཅུང་ཙམ་ཞིག་ལ་ཁུ་སིམ་མེར་བསྡད། དེ་
ནས་མོས་མགོ་བོ་ངའི་ཕྱོགས་ལ་དཀྱོགས་ཏེ་སྐད་ཆ་བཤད་སྟངས་ལ་དགོད་བྲོ་བའི་ནང་
དོན་སྤུ་ཙམ་ཡང་མི་སྣང་བར་ན་རེ།
“སྐུ་ཞབསCལགས——ཁྱོད་ཀྱིས་ང་ལ་ནན་ཏན་གྱིས་དྲིས་པ་ཡིན་ནམ།”
དེས་ང་རང་ཡ་མཚན་དུ་བཅུག་སོང་བ་མ་ཟད། ངའི་རྣམ་འགྱུར་དང་ངའི་དྲི་ཚིག་
ཡང་གཟབ་ནན་ཞིག་ཏུ་བཏང་སོང་།
ངས “ཨ། ངས་འདོད་པ་ནི—ངས་འདྲི་འདོད་པའི་ནང་དོན་ནི—ཨ། ཁྱོད་སྐྱོ་
སྡུག་གི་དོན་དང་གཏན་ནས་འཕྲད་མི་སྲིད་པ་ཡིན། ངས་ཁྱོད་ཀྱིས་ཨུ་ཤུ་འཐེན་པ་ཞིག་
གཏན་ནས་མཐོང་མ་མྱོང་། ཁྱོད་ཀྱི་མིག་ནང་དུ་དགོད་སྣང་མེད་པ་ཞིག་ཀྱང་གཏན་ནས་
མཐོང་མ་མྱོང་བས་ཡིན” ཞེས་བཤད།
སྐབས་དེར་མོའི་ངོ་གདོང་ཚུར་ལ་ཕྱོགས་ནས། ངའི་དྲང་ཐད་དུ་འཁོར་བྱུང་། དེ་ནི་
མ་གཞི་ནས་ནན་ཏན་གཟབ་ནན་གྱི་རྣམ་འགྱུར་ཞིག་ཡིན།
“ང་རང་སྐྱོ་སྡུག་གི་དོན་ཅི་ཞིག་དང་འཕྲད་མྱོང་ངམ། སྐུ་ཞབསCལགས། ངས་ད་ལྟ་
ནས་ཁྱོད་ལ་བཤད་ནས་ཉན་དུ་འཇུག དེ་ནས་ཁྱོད་རང་ཉིད་ཀྱིས་བསམ་བློ་གཏོང་རོགས་
ཞུ། ང་ནི་ཞིང་བྲན་སྐོར་ཞིག་གི་ནང་དུ་སྐྱེས་པ་ཡིན་ལ། ངས་ཞིང་བྲན་སྐོར་གྱི་གནས་
ཚུལ་ཡོད་ཚད་རྟོགས། དེའི་རྒྱུ་མཚན་ནི་ང་རང་ཉིད་ཁོ་རང་ཚོའི་གྲས་ཀྱི་མི་ཞིག་ཡིན་
པས་སོ། །ཡང་ཅིག་བཤད་ན། སྐུ་ཞབས་ལགས། ངའི་རྒད་པོ—ད་དུང་བཤད་ན། ངའི་
345འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྐྱེས་པ—ཁོས་ང་ལ་གཅེས་པ་ནི། ཁྱོད་ཀྱིས་ཁྱོད་ཀྱི་རྒན་མོར་གཅེས་པ་ནང་བཞིན
ཡིན། ང་ཚོར་བྱིས་པ་ཡོད—བྱིས་པ་བདུན་ཡོད—ང་ཚོ་བྱིས་པ་དེ་དག་ལ་དགའ་བ་
ནི། ཁྱོད་རང་ཁྱོད་ཀྱི་བྱིས་པར་དགའ་བ་དེ་བཞིན་ཡིན། ཁོ་ཚོ་ཚང་མའི་སྐྱི་པགས་ནག་པོ་
ཡིན། འོན་ཀྱང་། དཀོན་མཆོག་གིས་བྱིས་པ་ཅི་འདྲའི་ནག་པོ་ཞིག་ཏུ་སྐྱེ་རུ་བཅུག་ནའང་།
ཨ་མ་སྔར་བཞིན་ཁོ་ཚོར་དགའ་ཞིང་། ཁོ་ཚོ་འདོར་མི་ཕོད། ཇི་ལྟར་བྱས་ཀྱང་འདོར་མི་
ཕོད་པ་ཡིན། "
“ཡང་ཅིག་བཤད་ན། སྐུ་ཞབས་ལགས། ང་ནི་ཧྥུའུ་ཅིན་ཉེ་རྙིང་བ]ནས་ནར་སོན་
པ་ཞིག་ཡིན། འོན་ཀྱང་ངའི་ཨ་མ་ནི་མ་ལི་ལན་ཀྲུའུ་ནས་ནར་སོན་པ་ཞིག་ཡིན། ཨ་
ལ་ལ། གལ་ཏེ་ཁྱོད་ཀྱིས་མོར་ཁོང་ཁྲོ་བསླངས་ཚེ། མོ་དངོས་གནས་བཙན་པོ་ཞིག་ཡིན་
ཏེ། གནམ་རྒན་མ། མོས་གནམ་ས་བླ་འོག་བསྒྱུར་ངེས་ཡིན། དྲག་ཏུ་ཁྲོས་ཚེ། མོས་ནམ་
ཡང་མོ་རང་གི་ཁ་ལ་ལོབས་པའི་སྐད་ཆ་དེ་བཤད་ངེས། མོས་ནམ་རྒྱུན་ལུས་པོ་དྲང་མོར་
དགྱེ་ནས་དམ་པོར་བཙིར་བའི་ཁུ་ཚུར་སྐེད་པར་བཙུགས་མ་ཐག་བཤད་རྒྱུར། ‘ངས་
ཁྱོད་ཚོར་ཤེས་སུ་འཇུག་རྒྱུ་ནི། ང་རང་ས་ཆ་ཐ་ཤལ་ཞིག་ཏུ་སྐྱེས་པ་མིན་ཏེ། ལྟས་ངན་
ཁྱོད་ཚོའི་བརྙས་བཅོས་ཐེབས་མི་ཆོག ང་ནི་བྱ་རྒན་མ་ཞིག་གི་གཅེས་པའི་བྱ་ཕྲུག་
ཡིན། ང་ངོ་མ་ཡིན།’ཁྱོད་ཀྱིས་ལྟོས་ཤིག མ་གཞི་མ་ལི་ལན་ནས་སྐྱེས་པའི་མི་ཡིས་དེ་
ལྟར་ཁོ་ཚོ་རང་ཉིད་ལ་འབོད་པ་མ་ཟད། དོན་དེའི་ཆེད་དུ་སྤོབས་པ་སྐྱེ་བཞིན་ཡོད་པ་མ་
ཡིན་ནམ། མོས་དེ་ལྟར་བཤད་པ་ངས་ནམ་ཡང་བརྗེད་མི་སྲིད། དེའི་རྒྱུ་མཚན་མོས་ནམ་
རྒྱུན་དེ་ལྟར་བཤད་པས་ཡིན། ཉིན་ཞིག་མོས་དེ་ལྟར་བཤད་པས་ཉིན་དེར་ཧེང་ལི་ཆུང་
བ་ཡི་ལག་ཚིགས་ལ་བརྡབ་སྐྱོན་བྱུང་བ་དང་། མགོ་བོའམ་ཀླད་པའི་གཙུག་རྨས་བྱུང་།
འོན་ཀྱང་མི་ནག་དེ་དག་སུ་ཞིག་ཀྱང་ཚུར་ཡོང་ནས་ཁོ་ལ་བདག་སྐྱོང་མ་གནང་། ཁོ་ཚོས་
[1] ཨ་མེ་རི་ཁའི་ཧྥེ་ཅི་ཉི་ཡ་ས་ཁུལ་སྟོན་པ་ཡིན།
346དབྱིན་སྒོར་ཁྲི་བརྒྱ་ཤོག་མ།
མོར་ཁ་རྩོད་རྒྱག་སྐབས་སུ། མོ་ཁྲོས་ནས་ན་རེ། ‘ཁྱོད་ཚོས་སེམས་ཆུང་བྱོས' ཞེས་ཟེར།
མོ་ན་རེ། ‘ངས་མི་ནག་ཁྱོད་ཚོར་ཤེས་སུ་འཇུག་དགོས་ཏེ། ང་ནི་ས་ཆ་ཐ་ཤལ་ཞིག་ཏུ་སྐྱེས་
པ་མིན་ཏེ། ལྟས་ངན་ཁྱོད་ཚོའི་བརྙས་བཅོས་གང་དགར་ཐེབས་མི་ཆོག ང་ནི་བྱ་རྒན་མ་
ཞིག་གི་གཅེས་པའི་བྱ་ཕྲུག་ཡིན། ང་ངོ་མ་ཡིན།’ དེའི་རྗེས་མོས་ཇ་ཁང་གད་བརྡར་བྱས་
ནས་བྱིས་པའི་རྨ་ཁ་དཀྲིས་པ་ཡིན། དེའི་ཕྱིར། གལ་ཏེ་ང་ལ་ཁོང་ཁྲོ་བསླངས་ཚེ། ནམ་
ཡང་སྐད་ཆ་ཚིག་དེ་དག་འཆད་པ་ཡིན།
“ཡང་གཅིག་བཤད་ན། ཡང་བསྐྱར་དུས་ཡུན་རིང་པོ་ཞིག་འགོར་རྗེས། ངའི་བདག་
མོ་རྒན་པས་མོ་མ་རྩ་རྡིབ་སོང་བས།
མི་ནག་ཡོད་ཚད་ཚང་མ་འདི་ནས་ཕྱིར་བཙོངས་པ་
ལས་ཐབས་གཞན་མེད་སྐད། ངས་ང་ཚོ་ཡོད་ཚད་ཚང་མ་ལི་ཧྲི་མན་ནས་རིན་བཅག་ཚོང་
སྒྱུར་བྱེད་རྒྱུ་དེ་ཐོས་པ་ན། ཧེ། ངས་དོན་དག་མི་ལེགས་པ་ཤེས་བྱུང་།”
ཨ་ནེ་ལི་ཆི་ཨེར་གྱིས་སྐད་ཆའི་ཚིག་གི་འགྲོས་རིམ་ལྟར་བཤད་ཀྱིན་བཤད་ཀྱིན་
སེམས་འགུལ་ཐེབས་ནས་ལུས་པོའང་དགྱེ་བཞིན་ཇེ་དྲང་དུ་སོང་ལ། སྐབས་འདིར་མོ་ང་
ཚོའི་མདུན་ཕྱོགས་སུ་མཐོན་པོར་འགྲེང་སྟེ། སྐར་འོད་ཀྱིས་མོའི་གྲིབ་གཟུགས་ནག་པོ་དེ་
མཛེས་པར་བྱས་འདུག
“ཁོ་ཚོས་ང་ཚོའི་སྐེ་ལ་ལྕགས་ཐག་བསྐོན་ནས་ང་རང་ཉི་ཁྱམས་འདི་དང་མཐོ་
དམའ་གཅིག་མཚུངས་ཡིན་པའི་ཐོག་ལེབ་ཅིག་ཏུ་ཡར་འགྲེང་དུ་བཅུག—མཐོ་ཚད་
ལ་ཁྲི་ཙི་ཉི་ཤུ་ཡོད—མི་ཡོད་ཚད་ཕྱོགས་བཞི་རུ་འགྲེང་ནས་རི་རབ་དང་རྒྱ་མཚོ་ལྟར་
གྱུར། ཁོ་ཚོ་ཡར་ལོག་ནས། ང་ཚོའི་ལུས་ཡོངས་ལ་ཞིབ་མོར་བལྟས་ཤིང་། ང་ཚོའི་དཔུང་
ཤ་གཅི་བར་བྱེད། ང་ཚོ་ཡར་ལངས་ནས་གོམ་པ་འགའ་སྤོ་རུ་བཅུག་རྗེས་ན་རེ། ‘མི་འདི་
རྒས་དྲགས་སོང་།’ ཡང་ན། ‘མི་འདིའི་རྐང་བ་གྱོལ་བོ་རེད།’ ཡང་ན། ‘མི་འདིས་གོ་མི་
ཆོད། ཁོ་ཚོས་ངའི་རྒད་པོ་བཙོངས་ནས། ཁོ་རང་ཁྲིད་སོང་བ་ཡིན། ད་ནི་ཁོ་ཚོས་ངའི་
347འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བྱིས་པ་ཚོ་འཚོང་མགོ་བརྩམས་ནས་ཁོ་ཚོའང་ཁྲིད་སོང་། ངས་ངུ་སྐད་ཆེན་པོ་བཏོན། མི་
དེས་བཤད་དོན། ‘ཁྱོད་ཀྱི་ཝ་ལ་ཝ་ལ་ཞེས་ངུ་ངག་འདོན་པའི་ཁྱི་ཁ་དེ་ཟུམས་ཤིག’ ཅེས་
བཤད་ཞོར་ལག་པ་བསྲིངས་ནས་ང་ལ་འགྲམ་ལྕག་ཅིག་གཞུས་སོང་། མི་ཐམས་ཅད་
བཙོངས་ཚར་རྗེས། ངའི་ཧེང་ལི་ཆུང་བ་མ་གཏོགས་ལྷག་མེད། ངས་ཁོ་རང་བྲང་ལ་དམ་དུ་
སྦྱར་ཞིང་། ལུས་པོ་དྲང་མོར་དགྱེས་ནས། ‘ཁྱོད་ཚོས་ཁོ་རང་ཁྱེར་མི་ཆོག་པ་ཡིན’ ཞེས་
སྨྲས་པ་དང་། ‘སུ་ཞིག་གིས་ཁོ་ལ་རེག་ཙམ་ནུས་ཚེ། ངས་ཁོ་གསོད་ངེས་ཡིན་ ཞེས་སྨྲས་
འོན་ཀྱང་ངའི་ཧེང་ལི་ཆུང་བས་ང་ལ་ཁ་རོག་གེར་བཤད་རྒྱུར། ‘ང་རང་འབྲོ་སྲིད་པ་ཡིན།
ང་སོང་ནས་བྱ་བ་བཙལ་རྗེས་ཁྱོད་རང་བླུ་བར་བྱ།’ འོ། གནམ་རྒན་མས་བྱིས་པར་མགོན་
སྐྱབས་གནོངས་ཤིག ཁོའི་སེམས་ནི་ནམ་ཡང་དེ་འདྲའི་སྙིང་རྗེ་ལྡན་པ་ཞིག་ཡིན། འོན་
ཀྱང་ཁོ་ཚོས་ཁོ་རང་འཛིན་བཟུང་བྱས—མི་དེ་དག་གིས་ཁོ་རང་འཛིན་བཟུང་བྱས།
འོན་ཀྱང་ངས་ཁོ་ཚོའི་སྟོད་ལྭར་འཇུས་ནས་སྟོད་ལྭ་དུམ་བུར་གཤགས་ཤིང་། ད་དུང་ངའི་
ལྕགས་ཐག་གིས་ཁོ་ཚོའི་མགོ་བོར་བརྡེགས་ཤིང་། ཁོ་ཚོས་ཀྱང་ང་ལ་རྡུང་རྡེག་བཏང་མོད།
ངས་དེ་དག་ལ་ཁ་ཡ་མ་བྱས།
66
ཡང་ཅིག་བཤད་ན། ངའི་རྒད་པོ་དེ་ལྟར་ཁྲིད་སོང་བ་དང་། ད་དུང་ངའི་བྱིས་པ་
ཡོད་ཚད་དེ། ངའི་བྱིས་པ་བདུན་པོ་ཡོད་ཚད—དེའི་ནང་མི་དྲུག་ད་ལྟའི་བར་ངའི་
མིག་གིས་མ་མཐོང་བ་ཡིན། འདས་ལོག་དུས་ཆེན་གོང་མའི་བར་བརྩིས་ན། ལོ་ངོ་ཉི་ཤུ
རྩ་གཉིས་འགོར་སོང་། ང་ཉོ་མཁན་གྱི་མི་དེ་པའོ་ཨུན་གསར་བ་རུ་འདུག་སྡོད་བྱས་ཡོད་
ཕྱིར། ཁོས་ང་རང་ས་ཆ་དེར་ཁྲིད་སོང་། ཡང་ཅིག་བཤད་ན། ཡང་བསྐྱར་ལོ་འགའ་འགོར་
རྗེས་འཐབ་འཁྲུག་ལངས་བྱུང་། ངའི་བདག་པོ་ནི་ལྷོ་ཕྱོགས་དམག་དཔུང་གི་ཧྲང་ཞའོ་ཞིག་
ཡིན་ལ། ང་ཁོ་ཚང་གི་ཇ་མ་བྱས། དེའི་ཕྱིར། གཞུག་ནས་བྱང་ཕྱོགས་དམག་དཔུང་གིས་
གྲོང་ཁྱེར་དེ་བཟུང་བ་ན་ཁོ་ཚོ་མཉམ་དུ་བྲོས་སོང་། ང་དང་གཞན་པའི་མི་ནག་འགའ་ཡ་
348དབྱིན་སྒོར་ཁྲི་བརྒྱ་ཤོག་མ།
མཚན་ཅན་གྱི་ཁང་བ་ཆེན་པོ་དེ་རུ་བཞག་པ་ཡིན། དེའི་ཕྱིར། གཞུག་ནས་བྱང་ཕྱོགས་
དམག་གི་དམག་དཔོན་ཆེན་མོ་རྣམས་དེ་རུ་སྤོར་ནས་འདུག་སྡོད་བྱས་ལ། ཁོ་ཚོས་ང་ལ་ཁོ་
ཚོར་ཟ་མ་ལས་པར་འཐད་པ་ཡིན་མིན་དྲིས། ‘གནམ་རྒན་མ།’ ངས། ‘དེ་ནི་ཏག་ཏག་
ངའི་ལས་ཀ་ཡིན' ཞེས་སྨྲས།
“ཁོ་ཚོ་ནི་དམག་དཔོན་ཆུང་ཆུང་ཞིག་མ་ཡིན། ཁྱོད་ཀྱིས་ཤེས་དགོས་པ་ནི། ཁོ་ཚོ་
ཚང་མ་ནི་ཆེས་མཐོའི་དམག་དཔོན་ཡིན་ལ། ཁོ་ཚོས་ནམ་རྒྱུན་དམག་མི་དེ་དག་ཕར་
མངགས་ཚུར་མངགས་བྱེད། དམག་དཔོན་ཆེན་པོ་དེས་ང་ལ་གཡོས་ཁང་བདག་སྐྱོང་བྱེད་
དགོས་པར་གསུངས་ནས་ན་རེ།
‘གལ་ཏེ་སུ་ཞིག་ཡོང་ནས་ཁྱོད་ལ་དཀའ་ལས་གཏད་ཚེ།
ཁྱོད་ཀྱིས་མི་དེ་ཕྱིར་སྤྱུགས་པར་གྱིས། ཁྱོད་རང་སྐྲག་མི་དགོས’ ཞེས་དང་། ‘ད་ལྟ་ཁྱོད་ནི་
ཁྱོད་ཀྱི་གྲོགས་པོ་དང་ལྷན་དུ་གནས་ཡོད’ ཅེས་ཟེར།
“ཡང་ཅིག་བཤད་ན། ངའི་བསམ་པར། གལ་ཏེ་ངའི་ཧེང་ལི་ཆུང་བ་ལ་འབྲོ་སྐལ་
ཞིག་ཐོབ་ཚེ། ཁོ་རང་བྱང་ཕྱོགས་སུ་བྲོས་འགྲོ་ངེས། དེའི་ཕྱིར། ཉིན་ཞིག་ང་རང་དམག་
དཔོན་ཆེན་པོ་རྣམས་སྡོད་སའི་འགྲུལ་ཁང་དུ་བརྒྱུགས་ནས། ཁོ་ཚོ་ལ་པུས་མོ་ཀུམ་པའི་
གུས་པ་ཞིག་བྱས་རྗེས་འགྲེང་སྟེ་བསྡད་ནས། ངའི་ཧེང་ལི་ཡི་དོན་དེ་ཁོ་ཚོར་ཞུས་པ་ཡིན།
ཁོ་ཚོས་སེམས་ཞིབ་མོས་ངས་སྡུག་ཡུས་འདོན་པར་ཉན་པ་ནི། ང་རང་དངོས་གནས་མི་
དཀར་པོ་ཞིག་ཡིན་པ་དང་ཀུན་ནས་མཚུངས། ངས་བཤད་དོན། ‘ང་ཁྱོད་ཚོར་ཞུ་བ་
བྱེད་དུ་ཡོང་བ་ཡིན། རྒྱུ་མཚན་ནི། གལ་ཏེ་ཁོ་རང་སྔར་ནས་བྲོས་སོང་ཚེ། བྱང་ཕྱོགས་
སུ་སླེབས་ཡོད་ངེས། ཁྱོད་ཚོ་སྐུ་ཞབས་རྣམས་ནི་དེའི་ཕྱོགས་ནས་ཡོང་བ་ཡིན་པས། གལ་
སྲིད་ཁོ་རང་མཐོང་ཚེ། ང་ལ་ཇི་ལྟར་བྱས་ན་ད་གཟོད་ཁོ་རང་བཙལ་ནས་རྙེད་སྲིད་པར་
བཤད་ཆོག ཁོ་རང་མི་ཧ་ཅང་ཆུང་ལ། ལག་གཡོན་པའི་མཁྲིག་མའི་སྟེང་རྨ་ཤུལ་ཞིག་
ཡོད། ཀླད་པའི་གཙུག་ནའང་རྨ་ཤུལ་ཞིག་ཡོད།’ ངུ་ངག་འདྲེས་མའི་སྒོ་ནས་སྨྲས་པ་ན།
349འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཁོ་ཚོས་གསན་རྗེས་ཚང་མས་ངའི་ཆེད་དུ་སེམས་སྡུག་སྟེ། དམག་དཔོན་དེས་ང་ལ་བཤད་
རྒྱུར། ‘ཁྱོད་ཀྱིས་ཁོ་རང་བོར་ནས་དུས་ཡུན་ག་འདྲ་ཞིག་འགོར་ཡོད་དམ།’ ངས། ‘ལོ་
བཅུ་གསུམ་འགོར་ཡོད' ཅེས་བཤད། སྐབས་དེར་དམག་དཔོན་གྱིས། ‘ད་ལྟ་ཁོ་དེ་འདྲའི་
ཆུང་མི་སྲིད—ཁོ་རང་སྔར་ནས་མི་ཆེན་པོར་གྱུར་ཡོད་ངེས’ ཞེས་སྨྲས།
“སྔོན་ཆད་ངས་གཏན་ནས་ཡིད་ལ་དེ་ཙམ་མ་ཤར། ངས་སེམས་ལ་ཁོ་ནི་སྔར་
བཞིན་བྱིས་པ་ཞིག་ཡིན་པར་འདོད་ཡོད། ཁོ་རང་ཆེར་སྐྱེ་སྲིད་པ་དེ་ངའི་ཡིད་ལ་གཏན་
ནས་མ་ཤར་ལ། ད་ནི་ཁོ་རང་མི་ཆེ་རུ་གྱུར་ཡོད། འོན་ཀྱང་ད་ལྟ་ངས་ཧ་གོ་སོང་བ་ཡིན།
སྐུ་ཞབས་དེ་རྣམས། སུ་ཡང་ཁོ་ལ་འཕྲད་མེད་ངེས། དེའི་ཕྱིར་ཁོ་ཚོས་ང་ལ་རོགས་རམ་
བྱ་ཐབས་མེད་པ་རེད། དུས་ཚོད་ཧྲིལ་བོ་དེ་དག་གི་ནང་དུ། ང་ཁོ་ནས་ཁོ་རང་གི་གནས་
ཚུལ་རྟོགས་མི་ནུས། དོན་དངོས་སུ་ངའི་ཧེང་ལི་སྔར་ནས་བྲོས་ཏེ་བྱང་ཕྱོགས་སུ་བུད་སོང་།
ལོ་དུ་མའི་རིང་། ཁོ་ཡུན་རིང་པོར་སྐྲ་བཞར་མཁན་བྱས་ནས་ལས་ཀ་ལས་ཏེ་རང་ཁ་རང་
གསོ་བྱས། དུས་ཡུན་ངེས་ཅན་ཞིག་འགོར་རྗེས། དམག་འཁྲུག་ལངས་བྱུང་བར་ཁོ་རང་
དགའ་ནས་ན་རེ། ‘ངས་ད་ནས་སྐྲ་བཞར་ལས་ཀ་མི་ལས’ ཞེས་ཟེར་བཞིན། ‘ང་ཨ་མ་
རྒན་མོ་བཙལ་དུ་འགྲོ་རྒྱུ་ཡིན། མོ་ཤི་སོང་ན་མ་གཏོགས་ངས་བཙལ་རྒྱུ་ཡིན།’ ཁོས་ཁོ་
རང་གི་ཅ་ལག་བཙོངས་ནས་དམག་བསྡུ་ས་ཚུགས་སུ་སོང་ལ། ཧྲང་ཞའོ་དེའི་གཡོག་པོ་
བྱས། རྗེས་སུ་ཁོ་རང་དམག་འཁྲུག་རྒྱག་པའི་ས་ཆ་ཡོད་ཚད་དུ་སླེབས་ནས། ཁོ་རང་གི་
མ་རྒན་བཙལ་དུ་སོང་། དེ་མིན་ནམ། དངོས་གནས་བཤད་ན། ཁོ་སྔོན་དུ་སོང་ནས་དམག་
དཔོན་འདིའི་གཡོག་པོ་བྱས་ལ། དེ་ནས་དམག་དཔོན་གཞན་ཞིག་གི་གཡོག་པོ་བྱས་པ་
ཡིན་ཏེ། ཁོས་ལྷོ་ཕྱོགས་ཀྱི་ས་ཆ་ཡོད་ཚད་ལ་བཙལ་རྒྱུ་ཡིན་པར་བཤད། འོན་ཀྱང་ཁྱོད་
ཀྱིས་ལྟོས་དང་། ངས་དང་ཐོག་དོན་འདི་དག་གི་ཆ་ཤས་ཙམ་ཡང་མ་ཤེས། འོན་ཀྱང་ཁྱོད་
ཀྱིས་ང་ལ་ཇི་ལྟར་ཤེས་སུ་འཇུག་ནུས་སམ།
350དབྱིན་སྒོར་ཁྲི་བརྒྱ་ཤོག་མ།
“ཡང་ཅིག་བཤད་ན། ཉིན་ཞིག་གི་དགོང་མོར། ང་ཚོའི་ས་དེ་རུ་དམག་མིའི་ཞབས་
བྲོ་ཚོགས་ཆེན་ཞིག་བསྡུས་པ་ཡིན། པའོ་ཨུན་གསར་བའི་ས་ཆ་དེར་ནམ་རྒྱུན་བྲོ་ཚོགས་
བསྡུས་ནས་དགའ་དགའ་སྐྱིད་སྐྱིད་བྱས་ཏེ་རྫོགས་མཐའ་མེད་པར་འདུག ཐེངས་གང་
མང་ཞིག་ལ། ཁོ་ཚོ་ཚང་མས་ངའི་གཡོས་ཁང་ནང་རྩེ་བ་ཡིན། དེའི་རྒྱུ་མཚན་ནི་ས་དེ་དེ་
འདྲའི་རྒྱ་ཆེ་བ་ཞིག་ཡིན་པའི་རྐྱེན་གྱིས་ཡིན། ཁྱོད་ཀྱིས་ངས་བཤད་པར་ཉོན་དང་། དོན་
འདིའི་རིགས་ལ་ང་ནི་མི་དགའ་སྟེ་རྒྱུ་མཚན་ནི་ས་དེ་དམག་དཔོན་ཚོར་བཀོད་སྤྱོད་བྱེད་
སར་ཕུལ་བ་ཡིན་པ་ལས། སྤྱིར་བཏང་གི་དམག་མི་ཕལ་བ་ཚོས་ངའི་གཡོས་ཁང་དུ་དེ་
ལྟར་གནམ་ལྡིང་ས་ལྡིང་བྱས་ཏེ་ང་རང་སུན་སྣང་བཟོས་སོང་། འོན་ཀྱང་། ང་ནམ་རྒྱུན་
ལོགས་གཅིག་ཏུ་འགྲེང་ནས་ཁ་ཡ་མ་བྱས་པར་ཁོ་ཚོར་མུ་མཐུད་དུ་ཞབས་བྲོ་ལྡིང་དུ་
བཅུག ང་ནི་དེ་འདྲ་ཞིག་ཡིན། མཚམས་ལན་རེར། ཁོ་ཚོས་དངོས་གནས་ང་རང་ཁོང་
ཁྲོ་བསླངས་ཚེ། ངས་ཁོ་ཚོར་གཡོས་ཁང་གད་བརྡར་བྱེད་དུ་བཅུག་པ་ཡིན། ང་ནི་གཅིག་
གཅིག་གཉིས་གཉིས་བྱེད་མཁན་ཞིག་ཡིན།
“ཡང་ཅིག་བཤད་ན། ཉིན་ཞིག་གི་དགོང་མོར—དེ་ནི་གཟའ་པ་སངས་ཀྱི་དགོང་
མོ་ཞིག་རེད—དམག་དཔུང་ཚན་སྐོར་ཞིག་སླེབས་བྱུང་ལ། ཁོ་ཚོ་ནི་ཐོག་ཁང་འདི་སྲུང་
སྐྱོབ་བྱེད་པའི་མི་ནག་དམག་ཚོགས་ཀྱི་ཆ་ཤས་ཤིག་ཡིན—ཁྱོད་ཀྱིས་ལྟོས་དང་། ཁང་
བ་འདི་ནི་དམག་སྤྱི་ཁང་ཡིན——རྗེས་སུ། ང་ལའང་སྤྲོ་སྣང་སྐྱེས་བྱུང་། སྨྱོས་ཟིན་པ་ལྟར་
ང་ནི་དེ་ལྟར་དགའ་སྤྲོ་སྐྱེས་ནས་ང་རང་ཕར་འཁོར་ཚུར་འཁོར་བྱས་ལ། ཡང་ཕར་འཁོར་
ཚུར་འཁོར་བྱས་ཏེ། ངའི་རྐང་བར་ཟ་འཕྲུག་སྐྱེས་ནས་ཁོ་ཚོས་ང་རང་ཁྲིད་དེ་འཁྲབ་པར་
འདོད་པ་ཁོ་ན་ཡིན། ཁོ་ཚོས་སྐོར་ཏེ་འཁོར་ལ། མཚམས་མེད་པར་ལྡིང་འཁོར་བྱས། ཨ་ལ།
ཁོ་ཚོ་དགའ་བས་མྱོས་བྱུང་། ང་ནི་འཁོར་ཞིང་འཁོར་བ་ཡིན། ཅང་མ་འགོར་བར། གྱོན་
ཆས་དག་ཅིང་ལེགས་པོར་གྱོན་པའི་མི་ནག་གཞོན་ནུ་ཞིག་ཡོད་པ་དེས། བུ་མོ་ན་ཆུང་མ་
351འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཞིག་ལ་འཁྱུད་ནས་ཡང་ཞིང་ལྡེམ་པའི་ངང་ཁང་བའི་ནང་དུ་ཐོན་བྱུང་། ཁོ་ཚོ་སྐོར་རེ་
རེ་བཞིན་འཁོར་ཞིང་འཁོར་ནས། ཁོ་ཚོའི་ཚུགས་ཀ་དེ་འདྲར་བལྟས་ན། དངོས་གནས་
ཁྱོད་ཀྱིས་ཨ་རག་འཐུང་བ་ནང་བཞིན་ར་བཟི་བར་འཇུག་པ་ཡིན། ཡང་ཅིག་བཤད་ན།
ཁོས་ཞབས་བྲོ་འཁྲབ་ནས་ང་དང་མཉམ་པའི་སྐབས་སུ། ཁོ་གཉིས་ཀྱིས་ལུས་པོ་དོ་མཉམ་
གཏོང་བ་དང་ཅུང་ཙམ་འདྲ་སྟེ། སྔོན་དུ་རྐང་བ་ཡ་གཅིག་གི་སྟེང་འགྲེང་ལ། དེར་མཐུད་
ནས་ཡང་རྐང་བ་ཡ་གཞན་ཞིག་གིས་འགྲེང་ནས། དགོད་ཞོར་དུ་ངའི་མགོ་དཀྲིས་དམར་
མདོག་ཆེན་པོ་དེ་ལ་ལྟ་བཞིན། ང་ལ་ཀུ་རེ་རྩེ་བར་བྱེད། དེ་ལྟར་བྱས་ཚེ་ང་ལ་ཁོང་ཁྲོ་སྐྱེས་
ནས། ‘ཕར་སོང་ཞིག———— ཐ་ཤལ་བ་ཁྱོད་ཚོ།' གློ་བུར། སྐད་ཅིག་མ་དེ་ཉིད་དུ། གཞོན་
ནུ་དེའི་ངོ་མདོག་འགྱུར་སོང་བ་འདྲ་སྟེ། དེར་མཐུད་ནས་ཡང་བསྐྱར་བགད་བྱུང་ལ། ཡང་
ད་སོ་མའི་དེ་ལྟར་གྱུར་སོང་། ཡང་ཅིག་བཤད་ན། ཕལ་ཆེར་སྐབས་དེ་རུ། རོལ་མོ་རུ་
ཁག་ནང་གི་མི་ནག་དཀྲོལ་རྡུང་མཁན་འགའ་ཐོན་བྱུང་། མི་འདི་དག་གང་དུ་སོང་ཡང་།
ནམ་ཡང་དེ་འདྲའི་སྒྲོབ་ཉམས་ཆེ་བའི་རྣམ་པ་ཞིག་མངོན་ཡོང་། ཉིན་དེའི་དགོང་མོར། ཁོ་
ཚོས་རང་ཉིད་ངོམ་པར་རྩོམ་སྐབས་སུ། ང་བསམ་བཞིན་དུ་སོང་ནས་ཁོ་ཚོར་ཕོག་ཐུག་
བཏང་བ་ཡིན། ཁོ་ཚོས་ཧ་ཧ་ཞེས་ཧབ་ཆ་ཆེན་པོ་བརྒྱབ་པ་ན། ང་ནི་རབ་ཏུ་ཁྲོས་བྱུང་བ་
ཡིན། མི་ནག་གཞན་པ་འགའ་ཡིས་ཀྱང་ཧབ་ཆ་བྱེད་མགོ་བརྩམས་པ་ན། དེ་ལྟར་བྱས་ཚེ་
ངའི་སྙིང་སྟོབས་གློ་བུར་བརྟས་ནས་ང་ལ་དངོས་གནས་ཁྲོ་བའི་མེ་ལྕེ་འབར་སོང་། ངའི་
མིག་ནང་དུ་འོད་ཆེམ་ཆེམ་འཕྲོས་བྱུང་། ངའི་སྐེད་པ་དྲང་མོར་དགྱེས——ད་ལྟའི་ང་རང་
གི་ཚུགས་ཀ་འདི་ལྟར། མགོ་བོ་ཡུན་རིང་གནམ་གཅལ་ལ་ཕྱོགས་ཤིང་། ཕལ་ཆེར་གནམ་
གཅལ་ལ་ཐུག་ཙམ་བྱས—ངས་ཁུ་ཚུར་དམ་པོ་དེ་སྐེད་པར་བཙུགས་ནས་ན་རེ། ‘ཁྱོད་
ཚོས་སེམས་ཆུང་བྱོས་ཤིག” ཅེས་ངས་ད་རུང «ངས་ཁྱོད་ཚོ་མི་ནག་ཚོར་ཤེས་སུ་འཇུག་
རྒྱུ་ནི། ང་རང་ས་ཆ་ཐ་ཤལ་ཞིག་ཏུ་སྐྱེས་ཏེ། ལྟས་ངན་ཁྱོད་ཚོས་ཀུ་རེ་རྩེ་ཆོག་པ་ཞིག་མིན།
352དབྱིན་སྒོར་ཁྲི་བརྒྱ་ཤོག་མ།
ང་ནི་བྱ་རྒན་མ་ཞིག་གི་གཅེས་པའི་བྱ་ཕྲུག་ཡིན། ང་ངོ་མ་ཡིན།’ སྐབས་དེར། གཞོན་ནུ
དེ་གཅིག་པུ་དེར་འགྲེང་ནས་མིག་འབུར་ཚུགས་ཀྱིས་བལྟས་འདུག་པ་མཐོང་བ་ནི། གནམ་
གཅལ་ཡར་འཐེན་པ་དང་འདྲ་ལ། དོན་ཅི་ཞིག་བརྗེད་སོང་བ་དང་འདྲ་བར། དེ་མ་ཐག་
ཡིད་ལ་མི་དྲན་པ་ལྟར་རེད། ཡང་གཅིག་བཤད་ན། སྐབས་དེར་ངས་གོམ་སྟབས་ཆེན་པོས་
མི་ནག་དེ་ཚོ་བསམ་གཟས་ནས་ཕྱིན་པར——འདི་ལྟར། དམག་དཔོན་ཆེན་མོ་ཞིག་དང་
འདྲ་བར—ཁོ་ཚོ་ངའི་མདུན་ཕྱོགས་ནས་ཕར་གཡོལ་ནས་ཚང་མ་སྒོའི་ཕྱིར་བྲོས་སོང་།
གཞོན་ནུ་དེ་སྒོ་ཕྱིར་འགྲོ་སྐབས། ངས་རྣ་བར་ཁོས་མི་ནག་གཞན་པ་ཞིག་ལ་སྐད་ཆ་བཤད་
པ་ཐོས་བྱུང་། ཁོས ‘ཅི་མུའུ’ ཞེས་འབོད་ལ། ‘ཁྱོད་སོང་ནས་མགོ་བར་ཁ་ལན་ཞིག་སྤྲོད་
རོགས། ང་སང་ཉིན་ཞོགས་པའི་ཆུ་ཚོད་བརྒྱད་པའི་སྟེང་ལས་ཀར་ཡོང་ཞེས་ཤོད་དང་། ངས་
དོན་དག་འགའ་བསྒྲུབ་དགོས' ཞེས་བཤད། ཁོས། ‘དོ་དགོང་ང་ཉལ་དུ་མི་ཡོང་། ཁྱོད་ཕྱིར་
སོང་ ཞེས་དང་། 'ང་གཅིག་པུ་འདིར་སྡོད་དུ་ཆུགས་ ཞེས་སྨྲས་བྱུང་།
“སྐབས་དེ་ནི་ཕལ་ཆེར་ནམ་གུང་གི་ཆུ་ཚོད་གཅིག་ཙམ་རེད། ཡང་ཅིག་བཤད་ན།
ཕལ་ཆེར་ཆུ་ཚོད་བདུན་པའི་སྟེང་། ང་མལ་ལས་ལངས་ཏེ་ལས་ཀར་ཞུགས་
དཔོན་རྣམས་ལ་ཞོགས་ཟས་བཟོས་པ་ཡིན། ང་རང་མེ་ཐབ་མདུན་མར་ཙོག་སྐབས—
འདི་ལྟར། དཔེར་བཞག་ན་ཁྱོད་ཀྱི་རྐང་བ་ནི་མེ་ཐབ་ཡིན་པའི་དབང་དུ་བཏང་ཚེ། ངའི་
གཡས་ལག་གིས་མེ་ཐབ་ཀྱི་སྒོ་ཕྱེས—འདི་ལྟར། དེ་ནས་འདི་ལྟར་དེ་ཕྱིར་དེད་པ་ཡིན།
ད་ལྟ་ངས་ཁྱོད་ཀྱི་རྐང་བ་ཕྱིར་འདེད་པ་ནང་བཞིན—ངའི་ལག་ཏུ་རླངས་པ་ཐུལ་ཐུལ་
གྱི་གོ་རེ་གོར་གོར་ཆུང་བ་སྡེར་མ་གང་བཟུང་ནས་ཡར་འགྲེང་བར་རྩོམ་པའི་སྐབས། ངོ་
གདོང་ནག་པོ་ཞིག་མར་ཕྱོགས་ནས་ངའི་གདོང་ལ་ཉེ་བར་བཅར་ཏེ་བལྟས་འདུག་པ་
མཐོང་། ང་ནི་དེ་ནས་ཧད་དེ་འགུལ་ཙམ་ཡང་མ་བྱས། དེ་ལྟར་ཡུན་རིང་ཞིག་ལ་ཁོར་ཅེར་
ནས་བསྡད། སྡེར་མ་དེ་འདར་བྱུང་ལ། གློ་བུར། ངས་ཅི་ཞིག་ཧ་གོ་བ་ལྟར་ལག་གི་སྡེར་མ་
353ས་ལ་ལྷུང་བ་དང་།
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དེ་མ་ཐག་ངས་འཛིན་ཐེངས་གཅིག་གིས་ཁོའི་ལག་པ་གཡོན་པར་
འཇུས་ཏེ། འདི་ལྟར། ངས་ཁྱོད་ཀྱི་ཕུ་ཐུང་ཡར་རྫེ་བ་ནང་བཞིན—ཁོའི་ཕུ་ཐུང་ཡར་
བརྫེས་པ་ཡིན—དེར་མཐུད་ནས་ངས་ཁོའི་ཀླད་པའི་གཙུག་ལའང་བལྟས་པ་ཡིན། ཁོའི་
མགོ་སྐྲ་འདི་ལྟར་ཡར་དེད་པ་ན། ཨ་ལ། ངས། ‘བྱིས་པ་ཡ’ ཞེས་དང་། ‘ཁྱོད་ནི་ངའི་ཧེང་
ལི་མིན་ཚེ། ཁྱོད་ཀྱི་མཁྲིག་མའི་སྟེང་གི་རྨ་ཤུལ་འདི་གང་ནས་ཡོང་ངམ། ཀླད་གཙུག་ཡང་
སྟེང་གི་རྨ་ཤུལ་འདི་ཡང་གང་ནས་ཡོང་ངམ། གནམ་རྒན་མ། ཐུགས་རྗེ་ཆེ། ངས་རང་གི་ཤ་
ཉེ་མཐོང་བྱུང' ཞེས་སྨྲས།
“ཨ་ལ། སྐུ་ཞབསCལགས། བརྗོད་མི་རུང་བ་ལྟ་ཅི་སྨོས། ང་རང་གཏན་ནས་སྐྱོ་སྡུག་
གི་དོན་བྱ་དང་འཕྲད་མ་མྱོང་ལ། སྤྲོ་དགའི་དོན་བྱ་དང་ཡང་འཕྲད་མ་མྱོང་བ་ཞིག་ཡིན།”
1874ལོར།
354དབྱིན་སྒོར་ཁྲི་བརྒྱ་ཤོག་མ།
དུས་རབས་བར་མའི་སྐྱ་མིའི་གཏམ་རྒྱུད།
ལེའུ་དང་པོ། བརྩེ་བ་ངོ་མ་ཕྱིར་མངོན་པ།
མཚན་མོ་ཞིག་ལ། ཁོ་ལུའུ་ཀེང་སི་ཐེ་དབྱིན་གྱི་གནའ་བོའི་བཀས་བཀོད་རྒྱུན་འཛིན་
དུས་སྐབས་ཀྱི་བརྗིད་ཉམས་ལྷུན་ཆགས་ལྡན་པའི་མཁར་རྫོང་དེའི་ནང་ལྷིང་འཇགས་སེ་
འདུག 1222ལོ་མཇུག་རྫོགས་ལ་ཉེ་དུས། མཁར་རྫོང་ཐོག་ཁང་འགའི་ནང་རྒྱང་རིང་གི་
ཆེས་མཐོ་བའི་སྒྲོན་འོད་ལམ་ལམ་དུ་འཕྲོས་འདུག དེ་རུ་གསང་བའི་གྲོས་ཚོགས་ཤིག་
འཚོགས་བཞིན་པའི་སྒང་ཡིན། གཟབ་ནན་ཡིན་པའི་ཞུན་ཅུའེ་རྒན་པ་ཁོ་ལུའུ་ཀེང་སི་
ཐེ་དབྱིན་ཁྲི་སྟེང་དུ་བཞུགས་ནས་མནོ་བསམ་གཏོང་བཞིན་འདུག ཅུང་ཙམ་འགོར་རྗེས་
ཁོས་ཞི་འཇམ་ལྡན་པའི་སྐད་ངག་གི་ལམ་ནས། “བདག་གི་བུ་མོ” ཞེས་སྨྲས་པ་ན།
བཟོ་ལྟ་ཁྱད་འཕགས་ལྡན་ཞིང་ལུས་ཡོངས་སུ་སྐྱ་མིའི་ཁྲབ་རྨོག་གྱོན་པའི་སྟག་ཤར་
གཞོན་ནུ་ཞིག་གིས་ཕྱིར་ཨ་ལན་སྤྲད་དོན། “ཨ་ཕ། ཁྱོད་ཀྱིས་གསུངས་དང”ཞེས་ལན་བཏབ།
“བདག་གི་བུ་མོ། ཁྱོད་ཀྱི་གཞོན་ནུའི་དུས་ཡོངས་སུ་ཡུན་རིང་ཁྱོད་རང་དཀའ་ལས་
ལ་གཏད་པའི་གསང་བ་དེ། ད་ལྟ་ཕྱིར་བརྟོལ་བའི་དུས་ལ་བབས་སོང་། ཤེས་དགོས་པ་ཞིག་
ནི། གནས་ཚུལ་འདི་འདྲ་ཞིག་འབྱུང་སྲིད་པའི་རྒྱུ་མཚན་དེ། ངས་ད་ནས་ཁྱོད་ལ་གསལ་
བཤད་བྱེད་དགོས་པའི་དོན་འདི་དག་གིས་བསླངས་པ་ཡིན། ངའི་ཕུ་བོ་ཝུའུ་ཨེར་ལི་ཞི་
355འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ནི་པོ་ལན་ཏིན་མཁར་གྱི་ཀུང་ཅུའེ་ཆེན་པོ་ཡིན། ང་ཚོའི་ཡབ་ཆེན་ཚེ་ལས་འདས་ཁར་
ཞལ་ཆེམས་བཞག་དོན། གལ་ཏེ་ཝུའུ་ཨེར་ལི་ཞི་ལ་བུ་མ་བཙས་ཚེ། ཀུང་ཅུའེ་ཡི་མཚན་
ཐོབ་གོ་ས་དེ་ངའི་ཕྱོགས་སུ་བརྒྱུད་དགོས། འོན་ཀྱང་ཆ་རྐྱེན་ནི། ང་ལ་ངེས་པར་བུ་ཞིག་
ཡོད་དགོས་པ་དེ་ཡིན། དེ་ལས་གཞན། གལ་ཏེ་ངེད་གཉིས་སུ་ལའང་བུ་མོ་མ་གཏོགས་བུ་
མེད་པར་གྱུར་ཚེ། དེས་ན་མཚན་ཐོབ་ཀྱི་གོ་ས་དེ་ཝུའུ་ཨེར་ལི་ཞི་ཡི་བུ་མོ་ལ་བརྒྱུད་སྤྲོད་
དགོས། འོན་ཀྱང་མོ་ནི་ངེས་པར་ལྷད་མེད་དག་གཙང་གི་བུ་མོ་ཞིག་ཡིན་དགོས། གལ་
ཏེ་མོ་ཆ་རྐྱེན་འདི་དང་མི་འཚམ་ཚེ་དེས་ན་ངའི་བུ་མོ་གོ་ས་དེ་སྤྲོད་དགོས། མོའི་སྐད་
གྲགས་ཐོག་མཐའ་བར་གསུམ་དུ་སྐྱོན་མེད་པར་གནས་ཐུབ་ཚེ། མཚན་ཐོབ་རྒྱུད་འཛིན་
བྱ་དགོས་པ་ཡིན། དེ་ལྟར། ང་དང་ངའི་ལྕམ་མོས་དོན་དེའི་ཆེད་དུ་དད་པ་དག་སྣང་གིས་
གསོལ་འདེབས་བྱས་ནས་གནམ་རྒན་མར་ང་ཚོར་བུ་ཞིག་གི་གནང་སྦྱིན་སྩོལ་བར་ཞུས་
མོད། འོན་ཀྱང་གསོལ་འདེབས་ཡིད་བཞིན་དུ་མ་གྲུབ་པ་རེད། ང་ཚོར་ཁྱོད་རང་སྐྱེས་
པས། ང་རང་རྩ་བ་ནས་བློ་ཕམ་སོང་། ངས་མིག་གིས་བལྟས་བལྟས་ལ་རང་གི་ལག་ཏུ་དམ་
པོར་འཆང་བའི་རྔོན་ཤ་རིན་པོ་ཆེ་ཤོར་བར་ཉེ་བ་དང—རྨི་ལམ་ཡག་པོ་ཞིག་ད་ནས་
ཡལ་བར་ཉེ་བ་དང་མཚུངས། འོན་ཀྱང་འདིའི་སྔོན་གྱི་ངས་དེ་འདྲའི་རེ་བ་ཆེན་པོ་ཞིག་
བཅངས་ཡོད་ཨང་། ཝུའུ་ཨེར་ལི་ཞི་ཡིས་གཉེན་སྒྲིག་ནས་ལོ་ལྔ་འགོར་ཟིན་མོད། ཁོའི་
ཆུང་མར་བུའམ་བུ་མོ་གཅིག་ཀྱང་མ་སྐྱེས།
¢
‘འོན་ཀྱང་བྲེལ་འཚུབ་མ་ལངས།’ ངས་བཤད་དོན། ‘ཡོད་ཚད་ཚར་སོང་བ་
མ་ཡིན།’ ངའི་ཀླད་པའི་ནང་དུ་སྐྱོབ་ཐབས་ཀྱི་ཇུས་མཆོག་ཅིག་ཤར་བྱུང་། ཁྱོད་ནི་ནམ་
གུང་ལ་སྐྱེས་པ་ཡིན། སྨན་པ་དེ་དང་། བུ་སྙོར་མ་དེ། གཡོག་མོ་དྲུག་པོ་མ་གཏོགས་ཁྱོད
ཀྱི་ཕོ་མོའི་དབྱེ་བ་ཤེས་མཁན་གྱི་མི་མེད། ངས་དུས་ཚོད་གཅིག་གི་ནང་ཁོ་ཚོ་ཡོད་ཚད་
འགེགས་གསོད་བྱས། ཉིན་གཉིས་པའི་ཞོགས་པར། ནན་ཅུའེ་ཡི་མཚན་ཐོབ་པའི་མངའ་
356དབྱིན་སྒོར་ཁྲི་བརྒྱ་ཤོག་མ།
ཁོངས་ཧྲིལ་བོའི་མི་དམངས་རྣམས་དགའ་སྤྲོ་དཔག་མེད་ཀྱིས་མྱོས་ཏེ། ཁོ་ལུའུ་ཀེང་སི་
ཐེ་དབྱིན་ཚང་ལ་བུ་ཞིག་སྟེ། རླབས་ཆེ་བའི་པོ་ལན་ཏིན་མཁར་གྱི་རྒྱུད་འཛིན་པ་ཞིག
སྐྱེས་པ་ཐོས་བྱུང་། དོན་འདི་ཡུན་རིང་གསང་ནས་ཧ་ཅང་ཚགས་དམ་བཟོས་ཡོད། ཁྱོད་
རང་རུམ་བཟུང་བྱིས་པའི་དུས་སུ་ཁྱོད་ཀྱི་ཨ་མའི་ཤ་ཉེ་གཅུང་མོས་བདག་སྐྱོང་བྱས་ཏེ།
དུས་དེ་ནས་ད་ལྟའི་བར་ང་ཚོས་དོན་དེའི་ཆེད་དུ་སེམས་ཁྲལ་ཅི་ཡང་བྱ་མི་དགོས།
“ཁྱོད་རང་ལོ་བཅུར་སོན་པའི་ལོ་དེར། ཝུའུ་ཨེར་ལི་ཞི་ལ་བུ་མོ་ཞིག་སྐྱེས། ང་ཚོས་
སེམས་ཧ་ཅང་སྐྱོ་ནས་མོ་ལ་སིབ་བིའི་ནད་བྱུང་སྟེ། སྨན་པ་ངན་པ་ཞིག་དང་འཕྲད་པའམ།
རུམ་བཟུང་བྱིས་པའི་སྐབས་གཞན་པའི་རང་བྱུང་གནོད་འཚེ་ཡི་ཉེན་གནོད་འབྱུང་
བའི་རེ་བ་ཉག་ཅིག་བྱས། དེ་ལྟར་ཡིན་ཚེ་ང་ཚོའི་རླུང་རྟ་དར་བ་ཡིན་མོད། འོན་ཀྱང་ང་
ཚོ་ནམ་ཡང་རེ་ཐག་ཆད་པ་རེད། མོ་གསོན་ཐུབ་སོང་། མོའི་གཟུགས་པོ་ཐང་པོར་སྐྱེས་
འདུག——གནམ་རྒན་མས་མོར་ཆག་སྒོ་སྩོལ་རོགས། འོན་ཀྱང་། དེའང་མི་སྐྱོན། ང་ཚོ་
ལ་གདེང་ཚོད་ཡོད། རྒྱུ་མཚན་ནི། ཧ་ཧ། ང་ཚོ་ལ་བུ་ཞིག་ཡོད་པ་མིན་ནམ། ང་ཚོའི་བུ་ནི་
མ་འོངས་པའི་ཀུང་ཅུའེ་མིན་ནམ། ང་ཚོའི་ཆེས་གཅེས་སུ་འོས་པའི་ཁང་ལ་ཏི། དོན་དེ་
འདྲ་ཞིག་མ་ཡིན་ནམ།—གནས་ལུགས་ལྟར་བཤད་ན། སྤྱིར་བཏང་ཁྱོད་དང་འདྲ་བའི་
རང་ལོ་ཉེར་བརྒྱད་ཅན་གྱི་བུད་མེད་ཅིག་ལ། བདག་གི་བྱིས་པ་མཚན་མིང་དེ་ཁྱོད་ལ་
གཏན་ནས་དབབ་མི་སྲིད་པ་ཡིན་ཡ།
“ད་ལྟའི་གནས་ཚུལ་ནི། ངའི་ཕུ་བོ་ལོ་ན་བགྲེས་སོང་ལ། ཉིན་རེ་ལས་ཉིན་རེར་ཁོ
རང་རྒས་པར་གྱུར། རྒྱལ་ཁབ་ཀྱི་ལས་དོན་ཆེད་དཀའ་བ་སྤྱད་ནས། ཁོས་སྔར་ནས་བཟོད་
མི་ཐུབ་པར་གྱུར། དེའི་ཕྱིར་ཁོས་ཁྱོད་མྱུར་དུ་ཁོའི་སར་འབྱོར་བར་སེམས་ལ། མིང་ཐོག་
ནས་ད་དུང་ཀུང་ཅུའེ་ཡི་གོ་གནས་ཐོབ་མེད་ནའང་། མགྱོགས་མྱུར་སྒོས་ཀུང་ཅུའེ་ཡི་ལས་
འགན་བཞེས་པར་དགོངས། ཁྱོད་ཀྱི་སྐུ་བཅར་རྣམས་སྔར་ནས་སྟ་གོན་བྱས་ཟིན་ཏེ——དོ་
357འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ནུབ་ཁྱོད་རང་ལམ་ལ་ཆས་ཤིག
“ད་ལྟ་ནི། ཞིབ་མོར་ཉོན་ཅིག ངས་བཤད་པའི་སྐད་ཆ་ཚིག་རེ་རེ་ཡིད་དུ་དམ་
པོར་འཛིན་དགོས། འཇར་མན་རྒྱལ་ཁབ་མ་བཙུགས་གོང་སྒྲིག་འཛུགས་བྱས་པའི་བཅའ་
ཁྲིམས་ཚན་པ་ཞིག་ཡོད་དེ། བུད་མེད་སུ་ཡིན་ཡང་། མོ་མི་མང་ཁྲོད་གོང་མར་མ་བསྐོས་
སྔོན་དུ། ཧོའུ་ཅུའེ་ཡི་མཚན་ཐོབ་ཀྱི་སྲིད་ཁྲིར་མངའ་གསོལ་ཙ་ན—མོར་སྲོག་ཁྲིམས་
གཅོད་དགོས་པ་དེ་རེད། དེའི་ཕྱིར། ངའི་སྐད་ཆར་ཡིད་གཟབ་གྱིས་ཤིག ཁྱོད་ཀྱིས་ཁེངས་
སྐྱུང་བྱ་ཁུལ་བྱེད་དགོས། དབུ་བཞུགས་བློན་ཆེན་གྱི་གོ་སར་བུད་དེ་ཁྱོད་ཀྱིས་ཁྲིམས་
གཅོད་ཡོད་ཚད་ཁྱབ་བསྒྲགས་བྱ་དགོས་ལ། སྲིད་ཁྲི་དེ་ཀུང་ཅུའེ་ཡི་ཁྲི་ཡི་གཤམ་མགོ་རུ་
གནས་ཡོད། ཁྱོད་རང་གོང་མར་བསྐོས་ནས་དངོས་སུ་རང་ཉིད་ཀྱི་བདེ་འཇགས་ཁག་ཐེག་
བྱ་ཆེད། ཁྱོད་ཀྱིས་ཡུན་རིང་ལ་འདི་ལྟར་བསྒྲུབ་དགོས། ཁྱོད་མོ་ལུས་ཡིན་པའི་དོན་དེ།
བལྟས་ནས་ཡོང་ན་མི་གཞན་གྱིས་ཚོར་མི་སྲིད། འོན་ཀྱང་། གདུག་རྩུབ་ཆེ་བའི་མི་ཡུལ་
འདིར། བདེ་འཇགས་ཡོང་ཐབས་ཅི་རིགས་ཀྱི་སྔོན་འགོག་བྱེད་ཐབས་ཡོད་ཚད་སྤྱོད་རྒྱུ་
ནི། ད་དུང་རྣམ་རིག་ལྡན་པའི་ཐབས་མཆོག་ཅིག་མིན་པའི་ངེས་པ་མེད།”
“འོ། ཨ་ཕ། ངས་ཚེ་གང་བོར་མི་བདེན་རྫུན་སྒྲིག་བྱས་པ་ནི་དོན་འདིའི་ཆེད་དུ་
ཡིན་ནམ། ངས་སྔོན་ཆད་ང་ལ་གཏན་ནས་གནོད་འཚེ་མ་མྱོང་བའི་ཕ་སྤུན་གཅུང་མོའི་
དབང་ཆ་གཡོ་འཕྲོག་གཏོང་ཆོག་པ་མ་ཡིན་ནམ། ང་ལ་དོན་དེའི་རིགས་བསྒྲུབ་དགོས་
མ་གསུང་རོགས། ཨ་ཕ། ཁྱོད་ཀྱིས་རང་གི་བྱིས་པར་དོན་འདིའི་རིགས་བསྒྲུབ་དགོས་མ་
གསུང་རོགས།”
“ཅི་ཞིག སྤོབས་པ་ཆེ་བའི་བུ་མོ། ཁྱོད་ཀྱི་རྒྱུ་ནོར་འཕེལ་ཞིང་སྙན་གྲགས་རྒྱས་
པའི་དོན་དུ། ངས་སེམས་ཤུགས་ཡོད་རྒུ་བཏོན་ཚེ་ཁྱོད་ཀྱིས་ང་ལ་འདི་ལྟར་དྲིན་ལན་
འཇལ་བ་ཡིན་ནམ། ངས་ང་རང་གི་ཨ་ཕའི་བེམ་པོར་དམ་བཅས་ཆོག་སྟེ། ཁྱོད་ཀྱིས་འདི་
358དབྱིན་སྒོར་ཁྲི་བརྒྱ་ཤོག་མ།
ལྟར་མིག་ཆུ་ཤམ་ཤམ་བྱས་ན། དེ་ནི་ངའི་གཤིས་ཀ་དང་གཏན་ནས་མི་འཚམ། ཁྱོད་ད་ལྟ་
ཉིད་ནས་ཀུང་ཅུའེ་སར་ཕྱིན་ནས་མཉམ་འཇོག་དགོས་པ་ཞིག་ནི། ངའི་འདོད་བློར་བར་
ཆད་བཟོ་མི་ཆོག་པ་དེ་ཡིན།"
ཁ་བརྡའི་གླེང་མཚམས་འདི་ནས་བཞག་སོང་། ང་ཚོས་འདི་དག་རྐྱང་རྐྱང་ལ་བརྟེན་
ནས་རྟོགས་ཆོག་པ་ནི། བུ་མོ་སེམས་བཟང་མ་དེས་ཞུ་བ་དང་། སྐྱབས་འཇུག་ནན་མོ། ངུ་
རྒྱངས་གང་འདྲ་བྱས་ཀྱང་། ཡོད་ཚད་ཐམས་ཅད་ནུས་མེད་ཡིན་པ་དེ་རེད། དེ་དག་ཡོད་
ཚང་མས་ཨུ་ཚུགས་
ཚད་ཀྱིས་མི་ཆོག་པར་ད་དུང་བྱེད་ཐབས་གཞན་གང་ཞིག་ཡོད་ཀྱང་།
ཅན་གྱི་ཞུན་ཅུའེ་རྒན་པ་ཁོ་ལུའུ་ཀེང་སི་ཐེ་དབྱིན་གྱི་བློ་ཁ་བསྒྱུར་མི་ནུས། དེ་ལྟར། མཐའ་
མཇུག་བུ་མོས་སེམས་ངལ་ལྕི་མོ་ཞིག་ཁུར་ནས་མིག་གིས་བལྟས་བལྟས་ལ་མཁར་རྫོང་གི་
སྒོ་ཆེན་མོའི་ལྟག་རྒྱབ་ནས་བརྒྱབ་སོང་བས། རང་ཉིད་མུན་ནག་ཁྲོད། དཔའ་རྔམ་ལྡན་
ལ་དྲག་ཆས་སྤྲས་པའི་བློན་པོའི་རུ་ཁག་གིས་རུ་སྐོར་དང་། དེས་མི་ཚད་དཔའ་ངར་ཆེ་
བའི་མངག་གཞུག་གཡོག་མི་སྐོར་ཞིག་རྗེས་སུ་ཁྲིད་དེ། འཁོར་ལོར་བསྡད་ནས་གྱེས་སོང་
བ་རེད།
བུ་མོ་སོང་རྗེས། ནན་ཅུའེ་རྒན་པ་ཁོང་ཁུ་སིམ་མེར་ཅུང་ཙམ་བཞུགས་པ་དང་། དེ་
ནས་ཁ་ཕྱིར་འཁོར་ནས་སེམས་ཁྲལ་སྒོས་ཆུང་མར་བཤད་རྒྱུར།
“ལྕམ་མོ། བལྟས་ནས་ཡོང་ན་འུ་ཚོའི་དོན་དེ་ཧ་ཅང་ལེགས་འགྲུབ་བྱུང་ཡོད། ངས་
རྣམ་རིག་རྒོད་ལ་བྱད་བཞིན་ལེགས་པའི་པའོ་ཅུའེ་ཏེའུ་ཚི་དབྱིན་ངའི་ཚ་མོའི་སར་མངགས་
ནས། གདུག་རྩུབ་ཀྱི་ལས་འགན་དེ་བསྒྲུབ་ཏུ་བཅུག་པ་ནས་བཟུང་། ད་ལྟའི་བར་ཟླ་ངོ་ཧྲིལ་
བོ་གསུམ་ཏག་ཏག་ལོན་ཡོད། གལ་ཏེ་ཁོ་རང་ཕམ་ཚེ། ང་ཚོ་ལ་གདེང་ཚོད་རྦད་དེ་ཡོད་མི་
རུང་། འོན་ཀྱང་གལ་ཏེ་ཁོ་རང་ལེགས་འགྲུབ་བྱུང་ཚེ། དེས་ན། བཀྲ་མ་ཤིས་པར་འུ་ཚང་གི་
བུ་མོ་ཕོ་སྐྱེས་ཀུང་ཅུའེ་རུ་འགྱུར་མི་ནུས་པའི་ལས་དབང་ཐག་གིས་ཆོད་ནའང་། མོ་སྐྱེས་
35966
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མའི་ཀུང་ཅུའེ་རུ་འགྱུར་དུ་མི་འཇུག་པའི་དབང་ཤུགས་གང་ཡང་ཡོད་པ་མ་རེད།”
ངའི་སེམས་ཁོང་དུ་ནམ་ཡང་བཀྲ་མི་ཤིས་པའི་བསམ་ཚུལ་ཞིག་འཁོར་བཞིན་
ཡོད་ལ། དེ་ལེགས་འགྲུབ་འབྱུང་བར་སྨོན་ཞིང་རེ་བ་ལས་ད་ནི་ཅི་ཡང་མི་ནུས།”
“ཕཱ། ནག་མོ་ཁྱོད་འདི། འུག་པ་ཀྭ་ཀྭ་ཞེས་གྲག་ཏུ་ཆུགས།3 ཁྱོད་སོང་ནས་ཉོལ་དང་།
རྨི་ལམ་གྱི་ཞིང་ཁམས་སུ་པོ་ལན་ཏི་མཁར་ཐོབ་ནས། ཆེས་མཐོ་བའི་དབང་ཤུགས་དེ་ལག་
སོན་འབྱུང་ངེས།”
ལེའུ་གཉིས་པ། རྟེན་འབྲེལ་ཞུ་བ་དང་ལྐོག་ངུ་རྒྱག་པ།
ལེའུ་སྔོན་མའི་ནང་རྒྱས་སྤྲོས་བྱས་པའི་དོན་དེ་བྱུང་ནས་ཉིན་དྲུག་གི་རྗེས། འཇའ་
ཚོན་སྣ་ལྔའི་པོ་ལན་ཏི་མཁར་ཏེ་གུང་རིམ་རྒྱལ་ཕྲན་གྱི་རྒྱལ་ས་དམག་མིས་སྒྲུབ་པའི་
དགའ་སྟོན་ཆེན་པོའི་ཁྲོད་བཀྲག་མདངས་རྣམ་པར་བཀྲ་ལ། བློ་དཀར་བའི་འབངས་མི་
ཀུན་ལ་སྤྲོ་སེམས་ཚད་མེད་ཁྲོད་དགའ་སྤྲོའི་རྣམ་པས་ཁེངས་འདུག མ་གཞི་འདི་ནི་ཧོའུ་
རིམ་གྱི་གོ་ས་རྒྱུད་འཛིན་བྱེད་མཁན་གཞོན་ནུ་ཁང་ལ་ཏི་སླེབས་བྱུང་བས་ཡིན། ཀུང་ཅུའེ་
རྒན་པའི་ཡིད་སེམས་སྤྲོ་དགས་ཁེངས་འདུག དེའི་རྒྱུ་མཚན་ནི་ཁང་ལ་ཏི་ཡི་བྱད་བཞིན་
ལེགས་ཤིང་། སྤྱོད་ཚུལ་ཡག་པས་ཁོའི་ཡིད་དབང་ཡོངས་སུ་འཕྲོགས་སོང་། ཕོ་བྲང་གི་
ཚོམས་ཆེན་དུ་སྐུ་དྲག་ཚོས་འཚང་ཁ་ཤིག་ཤིག་བྱས་ནས་ཁང་ལ་ཏི་ལ་དགའ་བསུ་ཆེན་
པོ་བྱེད། ཡོད་ཚད་ཐམས་ཅད་ལ་དེ་འདྲའི་འོད་སྣང་དང་བདེ་སྐྱིད་མངོན་ཡོད་རྐྱེན། ཁོའི་
སེམས་སུ་རང་ཉིད་ཀྱི་འཇིགས་སྣང་དང་སེམས་ཚེགས་མེད་པར་གྱུར་ཏེ་དེ་དག་གི་ཚབ་
ཏུ་སྤྲོ་སྣང་དང་ཡིད་ཚིམ་གྱིས་ཁེངས་པ་ཚོར།
[1] རྨོངས་དད་ཅན་གྱི་མིས་འུག་པ་གྲག་ན་བཀྲ་མི་ཤིས་པར་བརྩི་བ་ཡིན།
360དབྱིན་སྒོར་ཁྲི་བརྒྱ་ཤོག་མ།
འོན་ཀྱང་། ཕོ་བྲང་ར་བའི་དབེན་གནས་ཀྱི་ཁང་བ་ཞིག་གི་ནང་དུ། ངོ་བོ་མི་འདྲ་
བའི་རྣམ་པ་ཞིག་འཆར་བཞིན་ཡོད།
སྒེའུ་ཁུང་འགྲམ་དུ་ཀུང་ཅུའེ་ཡི་བུ་མོ་ཁེར་སྐྱེས་ཁང་
སི་ཐན་སི་སྲས་མོ་འགྲེང་འདུག
མོའི་ངུས་ནས་དམར་སྐྲངས་སུ་གྱུར་པའི་མིག་ཟུང་ལ་
མཆི་མས་
ས་ཁེངས་བཞིན་ཡོད། མོ་ཁེར་རྐྱང་དུ་དེར་འགྲེང་འདུག དེར་མཐུད་ནས་མོ་རང་
ཡང་བསྐྱར་ངུས་བྱུང་། དེས་མི་ཚད་སྐད་ཆེན་པོས་ན་རེ།
“མི་ངན་ཏེའུ་ཚི་དབྱིན་བྲོས་སོང—ཁོ་ནི་གུང་རིམ་རྒྱལ་ཕྲན་ནས་བྲོས་སོང་།
ཐོག་མར་ང་ཡིད་མ་ཆེས་མོད། འོན་ཀྱང་། ཧེ། དོན་དངོས་སུ་དེ་འདྲ་ཡིན། ང་དང་ཐོག་ཁོ་
ལ་ཅི་འདྲའི་དགའ་བ་ལ། ང་ནི་སྙིང་སྟོབས་ཆེན་པོས་ཁོ་ལ་དགའ་བ་ཡིན། ངས་ཀུང་ཅུའེ་
འམ་ངའི་ཨ་ཕས་གཏན་ནས་ང་རང་ཁོའི་ཆུང་མ་བྱེད་དུ་མི་འཇུག་པར་ཤེས་ཡོད་ནའང་།
སྐབས་དེར་ང་ཁོ་ལ་དགའ་ཡོད——འོན་ཀྱང་ང་ཁོ་རང་ལ་སྡང་བ་ཡིན། ང་ཁོ་ལ་ཞེ་ནས་
སྡང་སེམས་སྐྱེ། ཧེ། ང་ནི་གནས་ཚུལ་ག་འདྲ་ཞིག་ཏུ་ལྷུང་སྲིད་དམ། ང་ཚར་སོང་། ཚར་
སོང་། ཚར་སོང་། ད་ང་རང་སྨྱོ་རྒྱུ་རེད།”
ལེའུ་གསུམ་པ། སྐྱོན་མེད་སྐྱོན་འཚོལ་བྱེད་པ།
ཡང་བསྐྱར་ཟླ་བ་འགའ་འགོར་སོང་། མི་ཡོད་ཚད་ཀྱིས་ལོ་ན་གཞོན་པའི་ཁང་ལ་
ཏི་ལ་རྒྱལ་སྐྱོང་ཐབས་མཁས་ལྡན་པར་བསྟོད་བསྔགས་བྱེད་ཅིང་། ཁོའི་ཆོད་གཏམ་ནི་ཅི་
འདྲའི་མཁས་མཛངས་དང་། ཁོའི་ཁྲིམས་གཅོད་ནི་ཅི་འདྲའི་སྙིང་རྗེ་ལྡན་ལ། ཁོས་ལས་
འགན་ཆེན་པོ་ལག་བསྟར་སྐབས་སུའང་ཅི་འདྲའི་ཁེངས་སྐྱུང་ལྡན་པ་སོགས་བསྟོད་པ་སྣ་
ཚོགས་བྱེད། མི་འགྱངས་པར་ཀུང་ཅུའེ་རྒན་པས་ལས་དོན་ཡོད་ཚད་ཁོ་ལ་སྤྲད་ནས་རང་
ཉིད་ཉེ་འགྲམ་ཞིག་ཏུ་བཞུགས་ཏེ། བློ་ཚིམ་དང་འདོད་མོས་ཀྱིས་ཁེངས་པའི་སེམས་ཁམས་
361འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཀྱིས་ཁོ་བོའི་རྒྱུད་འཛིན་མཁན་གྱིས་དབུ་བཞུགས་བློན་ཆེན་གྱི་སྲིད་ཁྲིའི་སྟེང་གོང་མ་
ཚང་གི་འདོད་མོས་སྒྲོག་འདོན་བྱ་བར་ཉན་དགོས། དངོས་གནས། བལྟས་ཡོང་ན་ཁང་ལ་
ཏི་དང་མཚུངས་པར་འདི་ལྟར་མི་མང་གི་དགའ་བསུའམ། བསྟོད་བསྔགས་དང་བསྟོད་གླུ་
ཐོབ་པའི་མི་ཞིག་གིས་རང་ཉིད་ཀྱིས་བདེ་སྐྱིད་མྱོང་ཚོར་མི་ནུས་པ་དཔེ་མི་སྲིད། ཡིན་
ནའང་། བཤད་ན་ངོ་མ་ཡ་མཚན་སྐྱེ་སྟེ། ཁོ་རང་དགའ་སྤྲོ་སྐྱེས་མི་འདུག རྒྱུ་མཚན་ནི་
ཁོས་ཧ་ལས་པའི་ངང་མཐོང་བ་ནི་སྲས་མོ་ཁང་སི་ཐན་སི་སྔར་ནས་ཁོ་ལ་དགའ་བར་གྱུར་
པ་དེ་ཡིན། ཁོ་ལ་མཚོན་ན། འཇིག་རྟེན་དུ་མི་གཞན་སུ་ཁོ་ལ་དགའ་ཚེ་དོན་བཟང་ཆེན་
པོ་ཞིག་ཡིན་མོད། ད་ལྟའི་བརྩེ་བ་འདི་ནི་དེ་ལས་ལྡོག་སྟེ་ཉེན་ཁ་ཞིག་ཏུ་འཁུམས། ཁོས་ད་
རུང་ཤེས་རྟོགས་བྱུང་བ་ནི། སྔོན་ཆད་ཡིད་སེམས་སྤྲོ་དགས་བརྟས་འདུག་པའི་ཀུང་ཅུའེ་
ཡིས་ཀྱང་ཁོ་རང་གི་བུ་མོར་བརྩེ་སེམས་ཆགས་ས་ཞིག་ཡོད་པ་མ་ཟད། གཉེན་དོན་བསྒྲུབ་
པར་མོས་པ་ལྡན་པར་ཚོར་ཡོད་པ་དེ་ཡིན། སྲས་མོའི་གདོང་གི་སྔར་ཡོད་ཀྱི་སྡུག་བསྔལ་དེ་
རིགས་ཉིན་རེ་ནས་ཉིན་རེར་མི་སྣང་བར་གྱུར་ཏེ། རེ་བ་དང་སྤྲོ་སེམས་ནི་ཉིན་རེ་ནས་ཉིན་
རེར་མིག་ནང་དུ་མངོན་གསལ་ཤར་ཡོང་བ་དང་། དེའི་རྗེས། ཐ་ན་སྡིག་ངོ་དེར་མཚམས་
རེར་འཛུམ་མདངས་འགའ་ཞིག་མངོན་བཞིན་ཡོད།
སེམས་ལ་
ཁང་ལ་ཏི་སྐྲག་ཐག་ཆོད་པར་གྱུར། ཁོས་རང་ཉིད་ལ་སྡིགས་དམོད་དྲག་ཏུ་བཏང་
ནས། ཕོ་བྲང་དུ་སླེབས་མ་ཐག་ལ། མི་དང་ས་ལ་རྒྱུས་མི་ཆེ་བའི་སྐབས
སུན་སྣང་སྐྱེས་ཏེ། བུད་མེད་ཀྱིས་མ་གཏོགས་ཚོར་སྣང་བྱ་མི་ཐུབ་ལ་ཁོར་སྟེར་མི་ཐུབ་པའི་
གདུང་སེམས་མཉམ་སྐྱེ་ཞིག་སྐོམ་པའི་ཆུ་འདོད་པ་ལྟར་ཐོབ་འདོད་དུས——རང་ཉིད་
ལྷན་སྐྱེས་ཀྱི་བཀོད་སྒྲིག་ཁོ་ནར་བརྟེན་ནས་རང་ཉིད་ཀྱི་མཚན་མཐུན་པ་དང་འབྲེལ་
འདྲིས་ཡོང་བར་རེ་བ་བྱ་མི་རུང་བ་ཡིན། ད་ལྟ། ཁོས་ཁོ་རང་གི་ཕ་སྤུན་གཅུང་མོར་ཟུར་
བྱོལ་བྱ་མགོ་བརྩམས། ཡིན་ནའང་དེ་ལྟར་བྱས་ཚེ་དོན་དག་སྔར་ལས་བཙོག་པའི་ཕྱོགས་
362དབྱིན་སྒོར་ཁྲི་བརྒྱ་ཤོག་མ།
སུ་འགྱུར་འགྲོ་ལ། རྒྱུ་མཚན་ནི། འདི་ཡང་ཧ་ཅང་རང་བཞིན་ཞིག་ཡིན་ཏེ། ཁོ་རང་ཅི་ཙམ་
མོར་བྱོལ་ན། མོས་བསམ་བཞིན་ཁོ་དང་གདོང་ཐུག་ཡོང་བར་བྱེད། དང་ཐོག་ཁོའི་སེམས་
ལ་གནས་ཚུལ་འདི་ཡ་མཚན་ཞིག་རེད་འདོད་པ་ཙམ་ཡིན། འོན་ཀྱང་རྗེས་ནས་ཁོ་ནི་སྐྲག་
ཐག་ཆོད་པར་གྱུར། བུ་མོས་ཁོ་ལ་རྙོག་དྲ་སློང་བར་བྱེད། མོས་ཁོ་རང་ལ་བརྩེ་དུངས་སྟོན་
པ་རེད། དུས་ཚོད་ནམ་ཡིན་ཡང་། ས་ཆ་གང་ཡིན་ཡང་། ཉིན་དཀར་དང་མཚན་མོ་གང་
ཡིན་ཡང་། མོ་ནམ་ཡང་དུས་ཆད་མེད་པར་ཁོ་དང་འཕྲད་སྲིད། མོ་ལ་རྒྱུན་ལྡན་མིན་པའི་
དགོས་གལ་ཆེན་པོ་ཞིག་ཡོད་པ་འདྲ་ལ། ཕྱོགས་ག་གེ་མོ་ཞིག་ཏུ་ཁྱོད་ཀྱིས་རྟོགས་ཐབས་
དཀའ་བའི་གསང་དོན་ཞིག་ཡོད་ངེས།
ད་ནི་གནས་ཚུལ་འདི་འདྲ་ནམ་ཡང་རྒྱུན་འཁྱོངས་བྱ་མི་ནུས། མི་མང་ཚང་མས་དོན་
འདིར་གླེང་མོལ་སྣ་ཚོགས་བགྱི་བཞིན་ཡོད། ཀུང་ཅུའེ་ཧ་ཅང་དཀའ་བའི་གནས་སུ་བཅར་
མགོ་བརྩམས་བྱུང་། སྙིང་རྗེ་བོའི་ཁང་ལ་ཏི་ནི་འཇིགས་སྣང་དང་སྡུག་བསྔལ་གྱི་ནང་དུ་
ཚུད་ནས་རིམ་བཞིན་རྣམ་ཤེས་ཤིག་དང་མཚུངས་པར་གྱུར། ཉིན་ཞིག ཁོ་རང་ཚོན་རིས་
བར་ཁྱམས་འབྲེལ་མཚམས་ཀྱི་སྒེར་ཁང་ལས་ཕྱིར་བུད་དེ། ཁང་སི་ཐན་སི་ཁོ་དང་གདོང་
ཐུག་བྱུང་བར་དེ་མ་ཐག་ཁོའི་ལག་ཟུང་ལ་དམ་པོར་འཇུས་ནས། སེམས་འགུལ་དང་དགའ་
སྤྲོ་འཁོལ་བའི་ངང་བཤད་རྒྱུར།
རྒྱུ་
“འོ། ཁྱོད་ང་ལ་ནམ་ཡང་བྱོལ་འགྲོ་བའི་རྒྱུ་མཚན་ཅི་ཡིན་ནམ། ངས་ཅི་ཞིག་བྱས་
སོང་ངམ—ཅི་ཞིག་སྨྲས་སོང་ངམ། ཁྱོད་ཀྱིས་ང་མིག་ནང་དུ་མི་འཇོག་པའི
མཚན་ནི། ངས་ནོར་འཁྲུལ་ཅི་ཞིག་བཟོས་ཡོད་པ་ཁོ་ཐག་ཡིན། ཁང་ལ་ཏེ། དེ་ལྟར་ང་མིག་
ནང་དུ་མི་འཇོག་པར་མ་བྱ་རོགས། ད་དུང་སེམས་པ་སྡུག་གིས་མནར་བའི་མི་ཞིག་ལ་སྙིང་
རྗེ་སྒོམ་རོགས་ཞུ། ངས་མི་ནུས། ད་ནི་ངས་རང་ཉིད་འགོག་མི་ནུས་ཏེ། ངས་ད་ལྟའི་བར་
བཤད་མ་མྱོང་བའི་སྐད་ཆ་བཤད་མི་ནུས། དེ་མིན་དེ་ཚོས་ང་ལ་མནར་གཅོད་བཏང་ནས་
363འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གསོད་སྲིད་པ་རེད—ང་ཁྱོད་ལ་དགའ། ཁང་ལ་ཏི། བཟང་གི གལ་ཏེ་ཁྱོད་ཀྱིས་ང་མིག་
ནང་དུ་མི་འཇོག་པའི་སེམས་ཐག་བཅད་ཟིན་ཚེ། དེས་ན་ཁྱོད་ཀྱིས་ང་རང་མིག་ནང་དུ་མ་
འཇོག་རོགས། འོན་ཀྱང་། ངས་ཅིས་ཀྱང་སྐད་ཆ་དེ་དག་སྨྲ་སྒོར་འདོན་རྒྱུ་ཡིན་ལགས།”
ཁང་ལ་ཏི་ཡིས་སྐད་ཆ་ཚིག་གཅིག་ཀྱང་མི་སྨྲ ཁང་སི་ཐན་སི་ཡིས་ཐེ་ཚོམ་ཙམ་བྱས་
ཤིང་། དེར་མཐུད་དེ་ཁོའི་སྨྲ་མེད་ལ་གོ་བ་ནོར་བའི་རྐྱེན་གྱིས་མིག་ནང་དགའ་སྤྲོ་ཚད་མེད་
ཀྱི་མེ་ལྕེ་མཆེད་བཞིན་དཔུང་བ་གཉིས་བརྐྱངས་ཏེ་ཁོའི་མཇིང་བར་འཁྱུད་ནས། ན་རེ།
“ཁྱོད་ཀྱི་སེམས་གཉོམ་པོར་གྱུར། ཁྱོད་ཀྱི་སེམས་གཉོམ་པོར་གྱུར། ཁྱོད་ང་ལ་དགའ་
བར་མོས——ཁྱོད་ང་ལ་དགའ་སྲིད། འོ། ཁྱོད་ངེས་པར་ང་ལ་དགའ་སྲིད་ཅེས་བརྗོད་
རོགས། ངའི་ཤ་ཉེ། ངས་བརྩི་བཀུར་བྱེད་པའི་ཁང་ལ་ཏི།”
ཁང་ལ་ཏི་ཡིས་འཁུན་སྒྲ་བསྒྲགས། ཁོའི་ངོ་མདོག་སྐྱ་བོར་གྱུར་ཏེ། རི་མགོའི་སྦྱར་
སྡོང་ཞིག་དང་འདྲ་བར་རང་དབང་མེད་པར་འདར་སིག་སིག་བྱས་བྱུང་། ཅུང་ཙམ་བསྡད་
རྗེས་རེ་བ་ཆད་པའི་ཁྲོད། ཁོས་དེ་མ་ཐག་སྙིང་རྗེ་བོའི་བུ་མོ་དེ་ལུས་འགྲམ་ནས་ཕར་ལ་
འཕུད་རྒྱག་བྱས་ཏེ་སྐད་མགོ་མཐོན་པོས་ན་རེ།
“ ཁྱོད་ཀྱིས་ཁྱོད་རང་ལ་ཅི་ཞིག་དགོས་འདུག་ཤེས་ཀྱིན་མེད། འདི་ནམ་ཡང་གཏན་
ནས་དཔེ་མི་སྲིད་པ་ཞིག་ཡིན།” སྐད་ཆ་འདི་དག་བཤད་མ་ཐག ཁོ་ནི་ཉེས་ཅན་ཞིག་
ལྟར་བྲོས་ཏེ་སྲས་མོ་གཅིག་པུ་དེ་རུ་སྐྲག་ཐག་ཆོད་ནས་ལུས་འདུག ཅུང་ཙམ་འགོར་རྗེས།
མོས་དེ་རུ་ཤུམ་ཤུམ་གྱི་ངུ་སྐད་འདོན་མགོ་བརྩམས་བྱུང་ལ། ཁང་ལ་ཏི་ནི་ཁོའི་ཁང་བའི་
ནང་ཤུམ་ཤུམ་གྱིས་ངུས་པ་རེད། མི་གཉིས་ཀ་རེ་ཐག་ཆད་པའི་གཡང་དུ་ལྷུང་སོང་། མི་
གཉིས་ཀས་རང་ཉིད་རྩ་མེད་དུ་འགྲོ་བའི་གནས་ལ་ཐུག་པ་མཐོང་སོང་།
དེ་འདས་ནས་ཅང་མ་འགོར་བར། ཁང་སི་ཐན་སི་དལ་མོས་ཡར་ལངས་ནས། བུད་
སོང་ལ། འགྲོ་ཞོར་དུ་ན་རེ།
364དབྱིན་སྒོར་ཁྲི་བརྒྱ་ཤོག་མ།
“དོན་འདི་འདྲ་ཞིག་ཡོད་དེ། ང་ཡི་བརྩེ་བས་ཁོའི་འཁྱག་རྩུབ་ཀྱི་སེམས་དེ་བཞུ་
ནུས་པར་ང་རང་ཡིད་ཆེས་པའི་སྐབས་དེར། ཁོས་ང་ཡི་བརྩེ་བར་དེ་འདྲའི་མཐོང་ཆུང་
བྱས་བྱུང་ཨང་། ང་ཁོ་ལ་སྡང་སེམས་སྐྱེ། ཁོས་ང་རང་སྣང་མེད་དུ་བཞག—མི་འདིས་
དོན་འདི་སྒྲུབ་ཕོད——ཁོས་ང་རང་ཁྱི་རྒན་ཞིག་ལྟར་རྡོག་པས་བརྫིས་སོང་།”
ལེའུ་བཞི་པ། ཧ་ལས་པའི་ཐེར་འདོན།
ལོ་ཟླ་ཆུ་བཞིན་བཞུར། བྱམས་ལྡན་གྱི་ཀུང་ཅུའེ་བུ་མོའི་གདོང་ལ་ཡལ་དཀའ་བའི་སྐྱོ་
སྡུག་ཅིག་ཡང་བསྐྱར་མངོན་འོངས། ད་ལྟ་མི་རྣམས་ཀྱིས་མོ་དང་ཁང་ལ་ཏི་གཉིས་མཉམ་དུ་
སྡོད་པ་མཐོང་མི་ནུས། ཀུང་ཅུའེ་དེའི་ཆེད་དུ་ཡི་མུག་པར་གྱུར། འོན་ཀྱང་། གཟའ་འཁོར་
གཅིག་རེ་གཅིག་རེ་བཞིན་ཕར་འདས་པ་དང་བསྟུན་ནས་ཁང་ལ་ཏིའི་ངོ་མདོག་རྒྱུན་ལྡན་
དུ་གྱུར་ཏེ། མིག་ཟུང་སྔར་བཞིན་འོད་ཆེམ་ཆེམ་དུ་གྱུར་པས། ཁོས་མཐིལ་རྟོགས་རྣོན་པོ་
དང་འཕེལ་རྒྱས་འབྱུང་བཞིན་པའི་རྣམ་དཔྱོད་ཀྱི་བློ་གྲོས་ལ་བརྟེན་ནས་རྒྱལ་ཁབ་ཀྱི་སྲིད་
དོན་ཐག་གཅོད་བྱེད་བཞིན་ཡོད།
དེ་ནས་ཅང་མ་འགོར་བར། ཕོ་བྲང་གི་ཉེ་འདབས་ནས་ལྐོག་བཤད་ཡ་མཚན་ཞིག་
ཐོས་མགོ་བརྩམས། སྐད་སྒྲ་དེ་བཤད་ཀྱིན་བཤད་ཀྱིན་ཇེ་ཆེ་རུ་གྱུར་ཏེ། བསྒྲགས་ཀྱིན་
བསྒྲགས་ཀྱིན་ཁྱབ་རྒྱ་ཇེ་ཆེ་རུ་གྱུར་ཏེ་རེ་ཞིག་གྲོང་ཁྱེར་ནང་གི་འཆལ་གཏམ་ཁྲོད་ཚུད་
པར་གྱུར། དེ་ནས་རིམ་བཞིན་གུང་རིམ་རྒྱལ་ཕྲན་ཡོངས་ལ་ཁྱབ་པར་གྱུར། ལྐོག་ནས་
བསྒྲགས་བཞིན་པའི་སྐད་ཆ་ནི་གཤམ་གསལ་ལྟར།
“ཁང་སི་ཐན་སི་སྲས་མོ་ལ་བྱིས་པ་ཞིག་སྐྱེས་བྱུང་།”
ཁོ་ལུའུ་ཀེང་ཧྲི་ཐེ་དབྱིན་ཞུན་ཅུའེ་ཡིས་གནས་ཚུལ་འདི་ཐོས་མ་ཐག་ཀླད་དུ་བྱ་སྒྲོ་
365འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བཙུགས་པའི་རྨོག་ཞྭ་ཐེངས་གསུམ་གཡུགས་ནས་སྐད་ཆེན་པོས་ན་རེ།
“ཁང་ལ་ཏི་ཀུང་ཅུའེ་ཁྲི་ལོར་བརྟན་པར་ཤོག—ལྟོས་དང་། དེ་རིང་ནས་བཟུང་།
ཁོའི་གཙུག་ཞྭ་བརྟན་པོར་གྱོན་ཆོག ཏེའུ་ཚི་དབྱིན་གྱི་མངགས་དོན་བསྒྲུབས་པ་ཧ་ཅང་
བཟང་། རྣམ་རིག་བཀྲ་ལ་ནུས་འཇོན་ཆེ་བའི་འཆལ་པོ་འདི་ལ་བྱ་དགའ་སྤྲོད་འོས།”
དེ་ནས་ཁོས་གནས་ཚུལ་འདི་རྒྱ་ཆེན་པོར་བསྒྲགས་ལ། དེའི་རྗེས། བསྟུད་མར་ཆུ་
ཚོད་བཞི་བཅུ་ཞེ་བརྒྱད་ཀྱི་རིང་ལ། ནན་ཅུའེ་མངའ་ཁོངས་ཀྱི་མི་རྣམས་ཀྱིས་གླུ་དབྱངས་
ལེན་ཞིང་། ཞབས་བྲོ་འཁྲབ། མཉམ་དུ་རྒྱས་ཟ་རྒྱས་འཐུང་བྱེད་ལ། ལྒང་ཞུའི་གློག་སྒྲོན་སྣ་
ཚོགས་བཀར་ནས་དོན་ཆེན་འདི་ལ་དགའ་སྟོན་རྟེན་འབྲེལ་ཞུས། ནན་ཅུའེ་རྒན་པ་ལུའུ་
ཀེང་ཧྲི་ཐེ་དབྱིན་ལ་འདི་ལྟར་འགྲོ་སྒོ་གཏོང་བར་ཡིད་ཚིམ་དང་དགའ་སྤྲོ་མི་འཕེལ་བ་ཅི་
ཡང་མེད།
ལེའུ་ལྔ་པ། དཀའ་ངལ་ཆེན་པོར་འཕྲད་པ།
མགྱོགས་མྱུར་གྱིས་ཁྲིམས་ར་ཚོགས་ནས་འདྲི་རྩད་བྱ་དགོས། པོ་ལན་ཏིན་མཁར་གྱི་
ནན་ཅུའེ་དང་མཐོ་རིམ་སྐུ་དྲག་ཡོད་ཚད་དེ། མཉམ་དུ་ཀུང་ཅུའེ་ཕོ་བྲང་གི་སྲིད་ཁྲིམས་
ཚོམས་ཆེན་དུ་འདུས། ཁང་ལ་ཏི་ཡི་ལུས་ལ་སྲེ་མོང་དཀར་པོའི་ཁམ་མདོག་གི་པགས་
པའི་གཟབ་གོས་ཤིག་གྱོན་ནས་དབུ་བཞུགས་བློན་ཆེན་གྱི་བཞུགས་གནས་སུ་བསྡད་ཅིང་།
རྒྱལ་ནང་གི་ཁྲིམས་དཔོན་ཆེན་པོ་རྣམས་རེ་རེ་བཞིན་ལོགས་གཉིས་སུ་བསྡད། ཀུང་ཅུའེ་
རྒན་པས་ཁོའི་བུ་མོར་འདྲི་རྩད་ནན་མོ་བགྱི་སྐབས་ཕྱོགས་རིས་བྱ་མི་ཆོག་མོད། རང་ཉིད་
ལ་དངོས་གནས་སྐྱོ་སྡུག་ཚད་མེད་སྐྱེས་ནས་གཅིག་པུར་ཕྱིར་ལོག་སྟེ་གཉིད་དུ་ཞུགས། ཁོ་
རང་འཇིག་རྟེན་དུ་གསོན་ཐུབ་པའི་དུས་ཚོད་ནི་མཛུབ་རྩིས་བརྒྱབ་པས་ཤེས་ཐུབ། སྙིང་
366དབྱིན་སྒོར་ཁྲི་བརྒྱ་ཤོག་མ།
རྗེ་བོའི་ཁང་ལ་ཏི་ཡིས་ཀྱང་རེ་བ་བཏོན་མྱོང་སྟེ། རང་སྲོག་སྲུང་བ་ལྟ་བུའི་རེ་ཞུ་གནང་
ནས་སྡུག་བསྔལ་དེ་མི་མྱོང་བའི་སླད་དུ། རང་གི་ཕ་སྤུན་གཅུང་མོར་ཁྲིམས་ཐག་གཅོད་
པར་མ་སོང་ན་ཆོག་མིན་ཞུས་མོད། མཇུག་འབྲས་ཕན་ཐོགས་གང་ཡང་མེད་པར་གྱུར།
ཕྱོགས་འདུས་ཀྱི་མི་མང་འཚོགས་པའི་དབུས་སུ་སེམས་ཆེས་སྐྱོ་བ་ནི་ཁང་ལ་ཏི་རེད།
འོན་ཀྱང་ཆེས་སྤྲོ་སྣང་ལྡན་པ་ནི་ཁོའི་ཨ་ཕ་རེད། མ་གཞི། ཁོའི་བུ་མོ “ཁང་ལ་ཏི”
ལ་ཤེས་སུ་མ་བཅུག་པར་ནན་ཅུའེ་རྒན་པ་ལུའུ་ཁེང་ཧྲི་ཐེ་དབྱིན་ཁོ་ཡང་སླེབས་བྱུང་། ཁོ་
རང་ནི་སྐུ་དྲག་ཚོགས་པ་ཆེན་པོ་ཞིག་གི་ཁྲོད། ཁོ་རང་གི་ཉེ་ཕྱོགས་ཉིན་རེ་བཞིན་དར་
རྒྱས་གོང་འཕེལ་འགྲོ་བཞིན་པར་དགའ་མགུ་ཡིད་ཚིམ་གནང་འདུག
མདོ་འཛིན་དཔོན་གྱིས་དངོས་སུ་ཁྲིམས་ར་ཚོགས་པར་ཁྱབ་བསྒྲགས་གནང་བྱུང་ལ།
དེར་མཐུད་ནས་སྟ་གོན་གོ་རིམ་གཞན་རྣམས་ཀྱང་རེ་རེ་བཞིན་ལག་བསྟར་གནང་བྱུང་།
གུས་པར་འོས་པའི་ཁྲིམས་དཔོན་ཆེན་པོ་ན་རེ། “ཉེས་ཅན། ཡར་ལོངས་ཤིག”
སྲས་མོ་ལས་ངན་མ་ཡར་ལངས་བྱུང་ལ། གདོང་ཡོལ་ཡང་གྱོན་མེད་པར། ཚོམས་
ཆེན་མི་ཚོགས་ཀྱི་མདུན་དུ་ཡར་འགྲེང་འདུག ཁྲིམས་དཔོན་ཆེན་པོས་མུ་མཐུད་དུ་
བཤད་རྒྱུར།
“བཀུར་འོས་པའི་སྲས་མོ་ལགས། རང་རེའི་གུང་རིམ་རྒྱལ་ཕྲན་གྱི་བླ་མེད་ཁྲིམས་
དཔོན་རྣམ་པའི་མདུན་དུ། མི་ཞིག་གིས་སྐྱོན་འདོན་ཞུ་གཏུག་དང་བདེན་དཔང་བྱས་ཏེ་
མཆོག་གྱུར་གྱི་ལུས་འབྲེལ་བྱས་རྐྱེན། སྲས་མོ་ཁྱོད་ལ་བྱིས་པ་ཞིག་བཙས་ཟིན། རང་རྒྱལ་
གྱི་གནའ་བོའི་བཅའ་ཁྲིམས་ལྟར་ན། འདི་ལ་སྲོག་ཁྲིམས་གཅོད་དགོས་པ་ཡིན། གནས་
ཚུལ་གཞན་ཞིག་བྱུང་ན་མ་གཏོགས། དེ་ནི། སྐུ་ངོ་ཀུང་ཅུའེ་ཚབ་མའམ། ང་ཚོའི་གུས་
བཀུར་འོས་པའི་སྐུ་ངོ་ཁང་ལ་ཏི་ཡིས་སྐབས་འདིར་ཁོའི་གཟབ་ནན་གྱི་བཅད་ཁྲ་ཁྱབ་
བསྒྲགས་ཁྲོད་ཁྱོད་ལ་དག་འབུད་ཞུས་པ་མིན་ན་མི་ཆོག དེའི་རྐྱེན་གྱིས་ཁྱོད་ཀྱིས་མཉམ་
367འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བཞག་ནས་གསན་རོགས་ཞུ།”
ཁང་ལ་ཏི་ཡིས་དཀའ་ལས་ཁག་པོས་སྒོ་ནས་ཁོ་རང་གི་ཕྱག་རྟེན་ཕར་བསྲིངས་བྱུང་།
འོན་ཀྱང་སྐབས་འདིར། ཁོའི་སྐྱེས་མའི་སེམས་ཁམས་ཀྱིས་ཁྲིམས་གཅོད་བྱས་ཟིན་པའི་
ཉེས་ཅན་དེ་ལ་སྙིང་རྗེ་ཁོ་ན་སྐྱེས་ནས་ཁོའི་མིག་ཟུང་མཆི་མས་རབ་རིབ་ཏུ་བཏང་སོང་།
ཁོས་ཁ་གདངས་ནས་ཅི་ཞིག་འཆད་རྩིས་བྱེད་པའི་སྒང་ལ། ཁྲིམས་དཔོན་ཆེན་པོས་ཁོ་ལ་
མྱུར་དུ་གསལ་འདེབས་ཀྱིས་ན་རེ།
“དེ་རུ་བཅད་ཁྲ་ཁྱབ་བསྒྲགས་བྱ་མི་ཆོག སྐུ་ངོ་། དེ་རུ་བཅད་ཁྲ་ཁྱབ་བསྒྲགས་བྱ་
མི་ཆོག གུང་རིམ་མཚན་ཐོབ་པའི་ཁྱིམ་རྒྱུད་ཀྱི་མི་སུ་ལ་བཅད་ཁྲ་ཁྱབ་བསྒྲགས་བྱེད་
དགོས་ཀྱང་། ངེས་པར་དུ་ཀུང་ཅུའེ་སྲིད་ཁྲིའི་ཡང་སྟེང་ནས་བསྒྲགས་དགོས། དེ་མིན་དེའི་
གོ་རིམ་ནི་ཁྲིམས་མཐུན་དུ་འགྱུར་མི་སྲིད།”
སྙིང་རྗེ་བོའི་ཁང་ལ་ཏི་ཡི་སེམས་པ་འདར་ཙམ་ཞིག་བྱས་ཤིང་། དེའི་ཞོར་ཁོའི་ཨ་ཕ་
རྒན་པའི་བརྟན་ཚུགས་ཀྱི་ལུས་གཟུགས་ཀྱང་འདར་སིག་སིག་བྱས། ཁང་ལ་ཏི་ལ་ད་དུང་
ཁྲི་འདོན་མཛད་སྒོ་སྤེལ་མེད—ཁོས་གསེར་ཁྲི་དེ་ལ་སྦགས་བཙོག་བཟོ་ཕོད་དམ། ཁོ་
རང་ཐེ་ཚོམ་གྱི་ཁྱོགས་སུ་འཆིང་ལ། འཇིགས་སྣང་ཁྲོད་ངོ་གདོང་སྐྱ་བོར་གྱུར་སོང་། འོན་
ཀྱང་། ངེས་པར་དུ་དེ་རུ་བཞུགས་དགོས་པ་རེད། ཡ་མཚན་གྱི་མིག་མདངས་དག་ཁོའི་
ཕྱོགས་སུ་འཁོར་བྱུང་། གལ་ཏེ་ཁོ་རང་ཡང་བསྐྱར་སོམ་ཉིའི་དྲ་རུ་ཚུད་ཚེ། མི་རྣམས་ཀྱིས་
དོགས་པ་ཟ་མགོ་རྩོམ་ངེས་ཡིན། ཁོ་རང་གསེར་ཁྲིའི་ཡང་སྟེང་དུ་བུད་དེ། ཁོས་མྱུར་དུ་
ཕྱག་རྟེན་བསྲིངས་ནས་ན་རེ།
“ཉེས་ཅན། ངས་ཆེས་མཆོག་གྱུར་གྱི་ཝུའུ་ཨེར་ལི་ཞི་ཞུན་ཅའེ——པོ་ལན་ཏིན་
མཁར་གྱི་ཀུང་ཅུའེ་ཡི་མིང་སྤྱད་ནས་ཁོས་ང་རང་ལ་བསྩལ་པའི་མཆོག་གྱུར་ལས་འགན་
ལག་བསྟར་བྱ་རྒྱུ་ཡིན། ངའི་སྐད་ཆར་གསལ་བོ་བྱས་ནས་ཉོན་ཅིག རང་རྒྱལ་གྱི་གནའ་
368དབྱིན་སྒོར་ཁྲི་བརྒྱ་ཤོག་མ།
བོའི་བཅའ་ཁྲིམས་ལྟར་ན། ཁྱོད་ཀྱིས་ཉེས་ཅན་ངན་རོགས་ཐེར་འདོན་བྱས་པ་མ་ཟད། ཁོ་
རང་ཁྲིམས་ཆད་གཏོང་མཁན་ཡར་སྤྲད་ན་མ་གཏོགས། ཁྱོད་ལ་སྲོག་ཁྲིམས་གཅོད་ངེས།
མྱུར་དུ་གོ་སྐབས་འདི་དམ་འཛིན་གྱིས་ཤིག——ཁྱོད་ལ་ནུས་པ་ལྡན་པའི་སྐབས་འདི་དང་
བསྟུན་ནས་རང་ཉིད་སྐྱོབ་རོགས། ཁྱོད་ཀྱི་བྱིས་པའི་ཨ་ཕ་སུ་ཡིན་ཤོད་ཅིག”
མུན་ནག་ལྷིང་འཇགས་ཀྱིས་ཚོམས་ཆེན་ཧྲིལ་བོར་འཐིབས་ནས——ཕྱོགས་བཞིར་
གྲག་སྐད་མེད་པར་གྱུར་ལ། མི་རྣམས་ཀྱིས་རང་ཉིད་ཀྱི་སྙིང་གི་ལྡིང་སྒྲའང་ཐོས་ཐུབ།
དེར་མཐུད་ནས་སྲས་མོའི་ལུས་པོ་དལ་མོས་ཁ་ཚུར་འཁོར་ནས། མིག་ནང་ཁྲོ་བའི་འོད་
མདངས་འཕྲོ་བཞིན་ཁང་ལ་ཏི་ལ་མཛུབ་མོ་བཙུགས་ནས་ན་རེ།
“མི་དེ་ཁྱོད་ཡིན།”
མི་ལ་ཡ་མཚན་སྟེར་བའི་ཉེས་འདོན་ཞུ་གཏུག་འདིས་སྐྱོབ་ཐབས་བྲལ་ལ། འགོག་
ཐབས་མེད་པའི་ཉེན་ཁ་ཞིག་བསླངས་སོང་། འཆི་བའི་སྡུག་བསྔལ་དང་འདྲ་བར་ཁང་ལ་
ཏི་ཡི་སེམས་ཀྱང་འཁྱག་པར་བཏང་། འཇིག་རྟེན་དུ་སྟོབས་ཤུགས་གང་ཞིག་གིས་ཁོ་རང་
སྐྱོབ་ཐུབ་བམ། ཉེས་འདོན་ཞུ་གཏུག་འདི་ལ་ངོ་རྒོལ་བྱ་དགོས་ན། ཁོས་ངེས་པར་རང་ཉིད་
ནི་སྐྱེས་མ་ཡིན་པ་ཐེར་འདོན་བྱེད་དགོས། འོན་ཀྱང་ཁྲི་འདོན་མཛད་སྒོ་སྤེལ་མེད་པའི་
བུད་མེད་ཅིག གུང་རིམ་པའི་གསེར་ཁྲིར་བཞུགས་ཙ་ན། མོར་དེ་མ་ཐག་གསོད་ཁྲིམས་
གཅོད་དགོས་པ་ཡིན། དུས་དེ་དང་དུས་མཚུངས་སུ། ཁོ་དང་ཁོའི་སྙིང་རྗེ་མེད་པའི་ཨ་ཕ་
གཉིས་མཉམ་དུ་བརྒྱལ་ནས་ས་ལ་འགྱེལ་སོང་།
*
*
X
དཔེ་ཆ་འདི་ཡིན་ཡང་ཆོག་ལ། ཡང་ན་མ་འོངས་པར་དཔེ་སྐྲུན་བྱ་བའི་དཔེ་ཆ་
གཞན་པ་གང་ཡིན་ཡང་། རྣམ་པ་ཚོས་འདི་འདྲའི་བྲེལ་ཤ་ལངས་ཤིང་ཡིད་འགུག་ནུས་པ།
བྱུང་རིམ་ཀྱག་ཀྱོག་ལྡན་པའི་གཏམ་རྒྱུད་ཀྱི་མཇུག་འབྲས་མཐོང་མི་ནུས།
369འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དྲང་མོར་བཤད་ན། ངས་སྔར་ནས་ངའི་མི་སྣ་གཙོ་བོ(ཡང་ན་བུད་མེད་མི་སྣ་གཙོ་
བོ)དཀའ་གནས་ཁྱད་པར་ཅན་ཞིག་ཏུ་བརྫངས་ནས། ངས་མ་འོངས་པར་རང་ཉིད་ཀྱིས་
ཇི་ལྟར་བྱས་ན་ད་གཟོད་ཁོ(ཡང་ན་མོ)ཡང་བསྐྱར་དཀའ་གནས་དེ་ལས་ཐར་ཐུབ་པ་
མཐོང་མི་ནུས། དེའི་རྐྱེན་གྱིས་ངས་གཏན་ནས་དེ་བཞིན་མ་བྲིས་པར་མི་སྣ་དེ་རང་ཉིད་
སོང་ནས་དཀའ་གནས་དེ་ལས་ཐར་བའི་ཐབས་མཆོག་ཅིག་འཚོལ་རྒྱུ་དེ་ཡིན—དེ་
མིན་ན་ཐད་ཀར་ཁོ་རང་དེ་རུ་སྡོད་དུ་ཆུགས་དང་། དང་ཐོག་ངའི་སེམས་ལ་དཀའ་ངལ་
དེ་ཐག་གཅོད་རྒྱུ་ཧ་ཅང་སླ་བར་འདོད་མོད། ད་ལྟ་བལྟས་ཚེ་དེ་འདྲའི་དོན་སླ་མོ་ཞིག་མ་
ཡིན་ནོ། །
370
ཧ་ལམ1868ལོར།དབྱིན་སྒོར་ཁྲི་བརྒྱ་ཤོག་མ།
དངུལ་སྒོར་སུམ་ཁྲིའི་ཤུལ་བཞག་རྒྱུ་རྫས།
གཅིག
མཚོ་འགྲམ་གྲོང་རྡལ་ནི་སྡོད་དམངས་སྟོང་ལྔ་དྲུག་ཡོད་པའི་གཅེས་སུ་འོས་པའི་
གྲོང་རྡལ་ཆུང་ཆུང་ཞིག་ཡིན། རྒྱང་ནུབ་ས་ཁུལ3གྱི་གྲོང་རྡལ་ལ་མཚོན་ནས་བཤད་ན།
དེ་ཡང་ཧ་ཅང་ཕུལ་དུ་བྱུང་བའི་གྲོང་རྡལ་ཆུང་བར་བརྩིས་ཆོག རྒྱང་ནུབ་ས་ཁུལ་དེ་ལྷོ་
ཕྱོགས་དང་འདྲ་བར་གྲོང་རྡལ་ནང་མི་སུམ་ཁྲི་ཤོང་བའི་ཕྱག་འཚལ་ས་ཞིག་ཀྱང་ཡོད། རྒྱུ་
མཚན་ནི་དེར་སྡོད་མི་ཡོད་ཚད་ཆོས་ལུགས་ལ་དད་པ་ཡོད་པས་ཡིན། ཆོས་ལུགས་གྲུབ་
མཐའ་གསར་བ་རེ་རེ་ཚང་མར་རང་རང་སོ་སོའི་དད་ལྡན་པ་ཡོད། རང་རང་གྲུབ་མཐའི་
སྒྲིག་ཆས་འགའ་ཡང་ཡོད་པ་ཡིན། མཚོ་འགྲམ་གྲོང་རྡལ་དུ་གྲལ་རིམ་གྱི་དབྱེ་བ་མེད།
ཉུང་མཐར་ཡང་མི་རྣམས་ཀྱིས་དེ་ཡོད་པར་ཁས་མི་ལེན། མི་རེ་རེ་ཚང་མས་མི་
གཞན་ཞིག་ངོ་ཤེས་ལ། ཐ་ན་མི་དེས་གསོས་པའི་ཁྱི་ཡང་དེའི་ཁོངས་གཏོགས་སུ་ཤེས་སྲིད།
དེ་ན་ཡོངས་ཁྱབ་ཏུ་ཀུན་མཐུན་གྱི་མཛའ་བརྩེའི་ངང་ཚུལ་ཞིག་ཀྱང་གནས་འདུག
ས་ལ་ཏེན•ཧྥུ་སི་ཐི་ནི་ཆེས་ཆེ་བའི་ཚོང་ཁང་དེའི་ནང་གི་རྩིས་ཐོ་འགོད་མཁན་
[1] ཨ་རིའི་ལུའོ་ཅི་རི་བོའི་རི་རྒྱུད་དང་ཞི་བདེ་རྒྱ་མཚོ་ཆེན་མོའི་འགྲམ་རྒྱུད་བར་གྱི་ས་ཁུལ་མཚོན་
པ་ཡིན།
371འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཡིན། མཚོ་འགྲམ་གྲོང་རྡལ་དུ་བྱ་བ་འདི་འདྲ་སྒྲུབ་མཁན་ཁྲོད་གླ་ཕོགས་མཐོན་པོ་ལེན་
མཁན་གཅིག་པུ་ཡང་ཡིན། ལོ་དེར་ཁོ་རང་ལོ་སུམ་ཅུ་སོ་ལྔར་སོན། ཁོས་ཚོང་ཁང་དེའི་
ནང་ལོ་བཅུ་བཞིར་བྱ་བ་བསྒྲུབས་ཟིན།
གཉེན་སྒྲིག་མ་ཐག་ལོ་རེའི་གླ་ཕོགས་ནི་སྒོར་
བཞི་བརྒྱ་ཡིན། དེའི་རྗེས་ཀྱི་ལོ་རེ་རེར་རིམ་པ་ལྟར་འཕར་ནས་ལོ་རེར་སྒོར་བརྒྱ་རེ་
བསྣན་པ་དང་། དེ་ལྟར་ལོ་བཞི་ལ་བསྟུད་མར་བསྣན། དུས་དེ་ནས་བཟུང་། ཡུན་རིང་ཞིག་
ལ་ཁོའི་གླ་ཕོགས་ལོ་རེའི་སྒོར་བརྒྱད་བརྒྱ་ལྟར་རྒྱུན་འཁྱོངས་བྱས—ས་དེ་རུ་དེ་ནི་
ངོ་མ་གླ་ཕོགས་ཧ་ཅང་ལེགས་པོ་ཡིན་ཏེ། མི་ཚང་མས་དེ་ནི་ཁོ་རང་གི་འོས་འབབ་ཡིན་
ཁོའི་ཆུང་མ་དབྱི་ལེ་ཁོ་ཐི་ལ་ནི་བུད་མེད་བཟང་མོ་ཞིག་ཡིན། ཁོ་དང་འདྲ་བར་ཡང་
སྙམ་འདུག
སྟོང་བསམ་ཁྲོད་ཡིད་བཟི་བའི་མི་ཞིག་ཡིན་ནའང་། མི་གཞན་མེད་པའི་སྐབས་རེ་རེར།
ཁུངས་མེད་རྟོག་བཟོ་བྱས་པའི་གཏམ་རྒྱུད་དེ་དག་ལ་སོང་ནས་ལྟ་བ་ཡིན། མོས་གཉེན་
བསྒྲིགས་རྗེས———སྐབས་དེར་ད་རུང་བྱིས་པ་ཆེན་པོ་ཞིག་ཡིན་ནའང་། རང་ལོ་བཅུ་
དགུ་ལས་མེད—ཐོག་དང་པོའི་བྱ་བ་ནི་གྲོང་རྡལ་འགྲམ་ནས་ས་མུའུ་གཅིག་ཉོས། དེ་
མུར་ལག་དངུལ་བྱིན—དེ་ནི་མོའི་གསོག་འཇོག་ཡོད་ཚད་ཡིན་ལ། ཁྱོན་སྒོར་ཉི་ཤུ་རྩ་
ལྔ་ཡོད། ས་ལ་ཏེན་གྱི་གསོག་འཇོག་མོ་དང་བསྡུར་ན་སྒོར་བཅོ་ལྔ་ཡིས་ཉུང་། མོས་ས་དེ་
རུ་ཚོད་མའི་ར་བ་ཞིག་གསར་གཏོད་བྱས་ཏེ་ཁེ་ཕན་མཉམ་སྤྱོད་ཀྱི་བྱ་ཐབས་ལྟར། ཁྱིམ་
ས་མངགས་ནས་འདེབས་འཛུགས་བྱེད་དུ་བཅུག་ཅིང་། མོར་དེའི་ཕྱོགས་ནས་ལོ་
གཅིག་ནང་མ་རྩའི་ཁེ་སྤོགས་ཐོབ་ཐུབ་པ་བྱས། མོས་ས་ལ་ཏེན་གྱི་ལོ་དང་པོའི་གླ་ཕོགས་
ནང་ནས་སྒོར་སུམ་ཅུ་དངུལ་བཅོལ་ཁང་ནང་བཞག ལོ་གཉིས་པའི་གླ་ཕོགས་ནང་ནས་
མཚེས་
སྒོར་དྲུག་ཅུ་བཞག་པ་དང་། ལོ་གསུམ་པའི་གླ་ཕོགས་ནང་ནས་སྒོར་བརྒྱ་བཞག ལོ་བཞི་
པའི་གླ་ཕོགས་ནང་ནས་སྒོར་བརྒྱ་དང་ལྔ་བཅུ་བཞག་པ་ཡིན། རྗེས་སུ་ཁྱོ་གའི་གླ་ཕོགས་
372དབྱིན་སྒོར་ཁྲི་བརྒྱ་ཤོག་མ།
བསྣན་ནས་ལོ་རེར་སྒོར་བརྒྱད་བརྒྱ་རུ་སླེབས་ཤིང་། དུས་མཚུངས་སུ་བྱིས་པ་གཉིས་སྔ་
རྗེས་སུ་སྐྱེས་པ་དང་། ཁྱིམ་གྱི་འགྲོ་གྲོན་ཡང་ཇེ་མང་དུ་སོང་། འོན་ཀྱང་མོས་ད་རུང་ལོ་
རེར་གླ་ཕོགས་ནང་ནས་སྒོར་ཉིས་བརྒྱ་རེ་དངུལ་ཁང་དུ་བཞག གཉེན་སྒྲིག་བྱས་ཟིན་
པའི་ལོ་བདུན་པར་མོས་ཚོད་མ་ར་བའི་ས་དེར་མཛེས་སྡུག་ལྡན་པའི་ཁང་བ་ཞིག་བསྐྲུན་
པ་མ་ཟད། དེ་ལ་བཀོད་སྒྲིག་ལེགས་པོ་ཞིག་བྱས་ནས་ཁྱོན་སྒོར་ཉིས་སྟོང་གི་འགྲོ་སོང་ཡོད་
པར་དེ་མ་ཐག་ཕྱེད་ཀ་ལག་དངུལ་བྱིན་ཏེ། ཁྱིམ་མི་ཚང་མ་སྡོད་གཞིས་གསར་བར་གནས་
སྤར། ལོ་བདུན་གྱི་རྗེས། མོས་སྒོར་མོ་ཆད་པ་རྣམས་ཡོངས་སུ་འཇལ་ཟིན་པ་མ་ཟད། ད་
རུང་ལྷག་མའི་སྒོར་བརྒྱ་དེ་ཁེ་སྤོགས་སྐྱེད་པར་མ་རྩ་བཏང་སོང་།
སའི་བདག་ཁོངས་ཀྱི་རིན་གོང་འཕར་བའི་རྐྱེན་གྱིས། མ་རྩ་བཏང་བ་ན་སྒོར་མོའི་
ཁེ་སྤོགས་ཐོབ་བྱུང་། མ་གཞི་མོས་གཞན་པའི་ས་མུའུ་གཅིག་གཉིས་ཤིག་ཉོས་ཟིན་པས།
རྗེས་སུ་མང་ཆེ་ཤོས་ཕྱིར་བཙོངས་ནས་སྒོར་མོའི་ཁེ་སྤོགས་བླངས་པ་དང་། མཉམ་གཅིག་
ཉོ་རོགས་ནི་གྲོགས་པོ་འགའ་ཡིན། ཁོ་ཚོས་ཁང་བ་དབུབ་པར་འདོད། དེ་ལྟར་བྱས་ན་མ་
འོངས་པར་མོའི་ཁྱིམ་མཚེས་བཟང་པོར་འགྱུར་སྲིད་པ་མ་ཟད། མོ་རང་ཉིད་དང་མོའི་
ཉིན་རེ་བཞིན་ཇེ་ཆེར་སྐྱེད་བཞིན་པའི་ཁྱིམ་ཚང་ལ་མཛའ་བརྩེའི་འབྲེལ་བ་བཙུགས་
ཆོག་པ་རེད། མོས་མ་རྩ་བརྟན་པོའི་ནང་། ལོ་རེར་རང་ཁོ་ནར་དབང་བའི་སྒོར་མོ་ཕལ་
ཆེར་བརྒྱ་དང་ལྔ་བཅུའི་ཡོང་སྒོ་ཡོད། མོའི་བྱིས་པ་ལོ་རེ་ནས་ལོ་རེར་སྔར་ལས་ཡག་པོ་
ཆགས་འདུག མོ་ནི་རང་ཡིད་ཚིམ་ཞིང་བདེ་སྐྱིད་ཚོར་བའི་བུད་མེད་ཅིག་ཡིན། མོ་
ནི་མོའི་ཁྱོ་གའི་རྐྱེན་གྱིས་བདེ་སྐྱིད་ལྡན་པར་འདོད་ཡོད་ཅིང་། མོའི་བྱིས་པའི་རྐྱེན
གྱིས་བདེ་སྐྱིད་ལྡན་པར་འདོད། མོའི་ཁྱོ་ག་དང་བྱིས་པས་ཀྱང་མོའི་རྐྱེན་གྱིས་བདེ་སྐྱིད་
འཛོམས་པར་སྙམ། གཏམ་རྒྱུད་འདི་དུས་དེ་ནས་བཟུང་བཤད་མགོ་བརྩམས་པ་ཞིག་ཡིན།
བུ་མོ་ཆུང་ཆུང་ཁོ་ལེ་ཐན་ནེ་སི་ཐི་ལ—གཅེས་མིང་ལ་ཁོ་ལེ་ཏི—ལོ་དེར་རང་
373འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལོ་བཅུ་གཅིག་ཡིན། མོའི་ཨ་ཅེ་ཀོ་ཝུན་ཏུའོ་ལུན—གཅེས་མིང་ལ་ཀོ་ཝུན—ལོ་དེར་
མོ་རང་ལོ་བཅུ་གསུམ་ཡིན། ཚང་མ་བུ་མོ་སྐྱེ་འབྲས་ལེགས་ཤིང་སྙིང་རྗེ་མོར་འདུག མོའི་
རུས་མིང་ནང་ཕ་མའི་ཁྲག་རྒྱུད་ཁྲོད་བག་ལ་ཉལ་བའི་དེ་འདྲའི་སྒྲུང་གཏམ་ངོ་མཚར་གྱི་
ཁ་དོག་ཅིག་མངོན་ཡོད། མོའི་ཕ་མའི་རུས་མིང་གིས་ཁ་དོག་དེ་འདྲའང་མི་རྒྱུད་ལས་ཐོབ་
པར་གསལ་བཤད་བྱ་ནུས། དེ་ནི་བརྩེ་བ་ཟབ་ཅིང་སྤྲོ་སེམས་འཁོལ་བའི་ཁྱིམ་ཚང་ཞིག་
ཡིན། དེའི་ཕྱིར་ཁྱིམ་མི་ཡོངས་ལ་རང་རང་སོ་སོའི་གཅེས་མིང་ཡོད་དེ། ས་ལ་ཏེན་གྱི་གཅེས་
མིང་ཡ་མཚན་ཅན་ཞིག་ཡིན་པ་མ་ཟད། ཕོ་མོའི་དབྱེ་བ་འབྱེད་པར་དཀའ—ས་ལི་
ཟེར། དབྱི་ལེ་ཁོ་ཐི་ལ་ཡི་གཅེས་མིང་ཡང་དེ་འདྲ་ཡིན—ཡ་ལི་ཁོ་ཟེར། ས་ལི་ཡིས་
ཉིན་མཚན་མེད་པར་འདི་ལྟར་ཆད་མེད་ཆག་མེད་དང་ཧུར་ཐག་འབད་ཐག་སྒོས་རྩིས་
ཐོ་འགོད་པ་དང་དངོས་ཟོང་འཚོང་བར་བྱེད། ཡ་ལི་ཁོ་ཡིས་ཉིན་མཚན་མེད་པར་མོའི་
ཟླ་ཡག་མ་བཟང་གི་འགན་ཁུར་དེ་འགྲུབ་པར་བྱས་ནས་མོ་ནི་ཀླད་པ་འགུལ་ཤེས་ལ་རྩིས་
རྒྱག་ཧ་ཅང་མཁས་པའི་བུད་མེད་ཚོང་པ་ཞིག་ཡིན་པར་མངོན་འདུག འོན་ཀྱང་མཚན་
མོ་སླེབས་པ་ན། སྡོད་ཁང་སྐྱིད་པོ་དེའི་ནང་དུ། ཁོ་ཚོ་བྲོ་མེད་ཆོ་མེད་ཀྱི་དངོས་ཡོད་
འཇིག་རྟེན་དེ་དང་ཁ་གྱེས་ནས་དེ་ལས་ཀྱང་ངོ་མཚར་ཆེ་བའི་གནས་ཡུལ་གཞན་ཞིག་
གི་ནང་འཛུལ་ཏེ། ཕན་ཚུན་ལ་ཡ་མཚན་ཅན་གྱི་སྒྲུང་གཏམ་དེ་དག་གྱེར་འདོན་བྱེད་པ་
ཡིན། འཕྲུལ་སྣང་གི་ཞིང་ཁམས་དེ་དག་བརྒྱུད་ནས་བརྗིད་ཉམས་ལྡན་པའི་ཕོ་བྲང་དེ་
དག་གི་ནང་དུ། མུན་ནག་འཐིབས་པའི་གནའ་མཁར་དེ་དག་གི་ནང་དུ། མི་རྟག་འགྱུར་
ལྡོག་དང་ཟང་ཟིང་མགོ་རྙོག་གི་ཁོར་ཡུག་དེ་དག་གི་ཁྲོད་དུ། རྒྱལ་པོ་དང་རྒྱལ་སྲས་དག་
དང་ལྷན་ཅིག མཆོག་གྱུར་གྱི་རྒྱལ་རིགས་དང་ལྕམ་སྐུ་ཞབས་རྣམས་དང་ལྷན་ཅིག་ཕན་
ཚུན་འགྲོགས་འདྲིས་བྱེད།
374དབྱིན་སྒོར་ཁྲི་བརྒྱ་ཤོག་མ།
གཉིས།
མཇུག་མཐར་གནས་ཚུལ་གལ་ཆེན་ཞིག་བསྒྲགས་ཡོང་། དེ་ནི་ཡ་མཚན་ཆེ་བའི་
གནས་ཚུལ་ཞིག་ཡིན—ངོ་མ་བཤད་ན། དེ་ནི་མི་ལ་དགའ་བ་ཚད་མེད་སྟེར་བའི་
གནས་ཚུལ་ཞིག་ཡིན། དེ་ནི་ཐག་ཉེའི་ཁུལ་ཞིག་ལས་བསྒྲགས་འོངས་པ་ཡིན་ཏེ། ཁོ་ཚོའི་
ཁྱིམ་ཚང་གི་ཤ་ཉེ་གསོན་པོ་གཅིག་པུ་དེ་རུ་སྡོད་པ་ཡིན། དེ་ནི་ས་ལིའི་ཤ་ཉེ་གཅིག་པུ་
ཡིན——འབྲེལ་བ་ཧ་ཅང་གསལ་བོ་མིན་པའི་ཨ་ཁུ་རྒན་པ་ཞིག ཡང་ན་ཤ་ཉེ་ཐག་རིང་
ཞིག་སྟེ། མིང་ལ་ཏི་ཨེར་པོ་ལི•ཧྥུ་སི་ཐི་ཟེར་ཞིང་། རང་ལོ་བདུན་ཅུར་སོན་འདུག ད་
རུང་ཕོ་ཧྲེང་ཡིན། སྤྱིར་བཏང་ཁོའི་ཁྱིམ་ཚང་ཧ་ཅང་འབྱོར་ཕྱུག་ལྡན་མོད། གཤིས་ཀ་རྩུབ་
ཅིང་ལོག་འཁྱོག་ཅིག་ཀྱང་ཡིན། ས་ལི་ཡིས་ཐེངས་ཤིག་ལ་ཁོར་ཡི་གེ་བསྐུར་ནས། ཁོ་དང་
ཉེ་འབྲེལ་སྒྲིག་བསམ་པ་ཡིན་མོད། དེའི་རྗེས་ནས་རང་མཚང་རང་ཉོ་མ་བྱས་པ་ཡིན། ད་
ལྟ་ཏི་ཨེར་པོ་ལི་ཡིས་ས་ལི་ལ་ཡི་གེ་ཞིག་སྤྲིངས་ནས་རང་ཉིད་མི་འགྱངས་པར་ཚེ་ལས་
འདས་ན། སྒོར་སུམ་ཁྲིའི་ཤུལ་བཞག་རྒྱུ་རྫས་ཁོ་ལ་སྤྲོད་རྩིས་ཡོད་པར་བཤད། བྱ་སྤྱོད་
འདི་གཏན་ནས་དགའ་ཕྱོགས་བྱེད་པ་མིན་པར་དེ་ནི་ཁོའི་ཚེ་གང་བོའི་ཆག་སྒོ་དང་སྡུག་
བསྔལ་ཐམས་ཅད་སྒོར་མོ་ཡིས་བྱིན་པ་ཡིན་པའི་རྐྱེན་གྱིས་ཡིན་པ་དང་། དེའི་ཕྱིར་ཁོས་
སྒོར་མོ་དེ་རང་ཉིད་ཀྱི་རེ་བར་མུ་མཐུད་དུ་མི་ལ་གནོད་སྐྱེལ་གྱི་ནུས་པ་འདོན་ཐུབ་པའི་
སར་བསྐྱལ་བ་ཡིན་པར་ལབ། ཤུལ་བཞག་རྒྱུ་རྫས་ཀྱི་བགོ་བཤའ་ཁོའི་ཁ་ཆེམས་ནང་འབྲི་
བ་དང་གྲངས་ཀ་ལྟར་སྤྲོད་རྒྱུ་བྱས། ཆ་རྐྱེན་ནི་ས་ལི་ཡིས་ངེས་པར་དུ་ཤུལ་བཞག་རྒྱུ་རྫས་
ལག་བསྟར་བྱེད་མཁན་ལ་བདེན་དཔང་བྱ་དགོས་ཏེ། ཁོས་སྔོན་ཆད་ཁ་ཚིག་དང་ཡང་ན་
ཡི་གེའི་ཁྲོད་དུ་རང་ཉིད་ཀྱིས་གནང་སྦྱིན་འདི་ལ་སེམས་ཁུར་བྱས་པ་ཡེ་ནས་མཚོན་མ་
375འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མྱོང་བ་དང་། ཁོས་སྔོན་ཆད་འཆི་ལ་ཁད་ཀྱི་མི་ནད་ཀྱིས་ཤི་བའི་སྐོར་གྱི་བརྒྱུད་རིམ་ལ་
འཇབ་ཉན་ཡེ་ནས་བྱས་མ་མྱོང་། ཁོ་རང་སྐུ་གདུང་ཞུགས་འབུལ་གྱི་མཛད་སྒོར་ཞུགས་
མ་མྱོང་བ་ཡིན། ཡ་ལི་ཁོ་ཡི་གེ་དེས་བཟོས་པའི་བརྩེ་བ་དྲག་པོའི་སེམས་འགུལ་ཁྲོད་ནས་
ཅུང་ཙམ་སད་པར་གྱུར་མ་ཐག མགྱོགས་མྱུར་སྒོས་ཤ་ཉེ་དེ་སྡོད་སའི་ས་ཁུལ་དུ་ཡི་གེ་
ཞིག་བཏང་ནས་ས་དེའི་ཚགས་པར་ཞིག་མངག་ཉོ་བྱས།
དེར་མཐུད་ནས་ཁྱོ་ཤུག་གཉིས་ཀྱིས་གཟབ་ནན་སྒོས་གཏན་ལ་ཕབ་པའི་དོན་ཚན་
ཁ་ཤས་ནི་འདི་སྟེ། ཤ་ཉེ་དེ་ད་རུང་གསོན་པའི་དུས་སུ། ཁོ་ཚོས་མི་སུ་ལའང་གནས་ཚུལ་
གལ་ཆེན་འདི་གཏན་ནས་མི་གླེང་བར་ནང་གི་གནས་ཚུལ་མི་ཤེས་པའི་མི་ཡིས་དོན་འདི་
འཆི་ཁའི་མི་ལ་བཤད་པར་སྔོན་འགོག་བྱ་དགོས། དེ་ནས་ལབ་གླེང་འགའ་བརྒྱུད་རྗེས་
ཉན་ནས་ཚོད་དཔག་བྱས་ན་ཁོ་ཚོས་བསམ་བཞིན་ཁོ་རང་གི་འདོད་ཚུལ་ལ་འགལ་བ་
དང་མཚུངས་པ་འདིས་ཤུལ་བཞག་རྒྱུ་རྫས་ལེན་པའི་བཀའ་དྲིན་གྱི་སེམས་ཁམས་མཚོན་
པ་ཡིན། དེ་ནི་རྩ་བ་ནས་ཁོའི་བཀའ་ཡིག་ལ་མངོན་གསལ་སྒོས་ངོ་རྒོལ་བྱེད་པ་ཡིན་པ་
དང་འདྲ་བས། དོན་འདི་ཐད་ཀར་བཤད་དེ་ཕྱི་རོལ་དུའང་སྒྲོག་པར་བྱ་རྒྱུ་དེ་ཡིན།
ཉིན་དེའི་རྗེས་སུ། ས་ལིས་ཁོ་རང་གི་རྩིས་ཐོ་རྩིས་འགོད་བྱས་པར་ཡང་ཡང་ནོར་འཁྲུལ་
བྱུང་སོང་། ཡ་ལི་ཁོས་དོན་སྒྲུབ་པར་སེམས་དྲང་མོར་འབབ་མ་ཐུབ་པར། མེ་ཏོག་བུམ་པ་ཞིག་
ཡར་བཀྱགས་པ་དང་། དཔེ་ཆ་ཞིག་ལག་ཏུ་བཟུང་བའམ། ཡང་ན་འབར་ཞུན་རྐང་གཅིག་
ཡར་ལེན་པ་ཡིན་ནའང་། དངོས་པོ་དེ་དག་ལག་ལ་འཛིན་དོན་ཅི་ཡིན་པ་གཏིང་ནས་བརྗེད
འགྲོ་སྲིད། མ་གཞི་ཁོ་གཉིས་འཕྲུལ་སྣང་གི་ནང་དུ་སྔར་ནས་ཟུག་ཚར་བ་རེད།
“སྒོར—སུམ——ཁྲི་ཡ།”
མི་སེམས་འགུལ་བའི་ཡི་གེ་དེ་དག་ནི། ཉིན་གང་བོར་རོལ་དབྱངས་ཤིག་དང་མཚུངས་
པར་དེ་གཉིས་ཀྱི་ཀླད་པའི་ནང་འཁོར་བཞིན་འདུག
376དབྱིན་སྒོར་ཁྲི་བརྒྱ་ཤོག་མ།
གཉེན་སྒྲིག་བྱས་པ་ནས་བཟུང་ཡ་ལི་ཁོ་ཡིས་ཡུན་རིང་ལ་སྒོར་ཁུག་ལག་ཏུ་དམ་པོར་
བཟུང་བ་ཡིན། ས་ལི་རང་ཉིད་ལ་ངེས་པར་མཁོ་བའི་དངོས་རྫས་མིན་ཚེ་དེ་དག་གི་སྟེང་
སྒོར་མང་པོ་ཞིག་བརླག་པའི་དབང་ཆ་ལྡན་པ་ཤེས་དཀའ།
“སྒོར——སུམ—ཁྲི་ཡ།” རོལ་དབྱངས་དེ་བར་མེད་དུ་གྲགས། དེ་ནི་གྲངས་ཀ་
འབོར་ཆེན་ཞིག་རེད་དེ། ཚོད་དཔག་དཀའ་བའི་གྲངས་ཀ་ཞིག་ཡིན།
ཡ་ལི་ཁོ་ཡིས་ཉིན་གང་བོར་བློ་སེམས་རྩེ་གཅིག་གིས་སྒོར་མོ་འདི་ཇི་ལྟར་བྱས་ནས་
མ་རྩ་གཏོང་བར་འཆར་གཞི་འགོད་བཞིན་ཡོད་ལ། ས་ལི་ཡིས་བློ་སེམས་རྩེ་གཅིག་སྒོས་དེ་
ཇི་ལྟར་བཀོལ་དགོས་པའི་འཆར་གཞི་འགོད་བཞིན་འདུག
ཉིན་དེའི་མཚན་མོར། ད་ནི་ཁོ་ཚོས་ཡ་མཚན་ཅན་གྱི་གཏམ་རྒྱུད་དེ་མི་གླེང་བར་
བྱིས་པ་རྣམས་སྔ་མོ་ནས་གྱེས་སོང་། རྒྱུ་མཚན་ནི་ཕ་མ་གཉིས་ཀྱིས་སྐད་ཆ་མི་བཤད་པ་
དང་། སེམས་རྣལ་དུ་འབབ་མི་ནུས་པས། ཅིའི་ཕྱིར་དེ་འདྲའི་དགའ་མི་རུང་བ་ཞིག་ཏུ་
གྱུར་པ་ཆ་མི་འཚལ་མོད། མཚན་མོ་བདེ་མོ་འཇོག་པའི་འོ་ནི་སྟོང་བའི་དབྱིངས་སུ་ཐིམ་
པ་དང་འདྲ་བར་མོ་གཉིས་ལ་ཚོར་སྣང་ཅི་ཡང་མ་བྱུང་། ཕ་མ་གཉིས་ཀྱིས་མོ་ཚོས་འོ་བྱེད་
པ་མ་ཚོར་བར་བྱིས་པ་གཉིས་སྔར་ནས་ཁ་བྲལ་ཏེ་ཆུ་ཚོད་གཅིག་འགོར་རྗེས། ཁོ་ཚོ་ལ་ད་
གཟོད་ཚོར་ཤེས་བྱུང་བ་ཡིན། ཆེས་མཇུག་གི་ཆུ་ཚོད་གཅིག་གི་ནང་། ཞ་སྨྱུག་གཉིས་ཀྱིས་
བྲེལ་མྱུར་སྒོས་བྲིས་ཏེ—ཚང་མས་ཟིན་ཐོ་འགོད་བཞིན་མཆིས། ཅི་ཞིག་ལ་འཆར་གཞི་
འགོད་པ་དང་མཚུངས་པར་མཇུག་མཐར་ས་ལིས་ལྷིང་འཇགས་གཏོར་ཏེ། ཁོ་རང་དགའ་
སྤྲོ་ཆེན་པོ་སྐྱེས་ནས་བཤད་རྒྱུར།
“འོ། དེ་ནི་བཟང་བ་ལ་ཨང་། ཡ་ལི་ཁོ། ངེད་ཚོས་སྔོན་ལ་སྒོར་སྟོང་གཅིག་གིས་
རྟ་གཅིག་དང་ཤིང་རྟ་བཀོལ་བདེ་ཞིག་ཉོས་ནས་དབྱར་ཁར་བཀོལ་བར་གྲ་སྒྲིག་བྱ་ཆོག
ཡང་གངས་ཤུད་འཁོར་ལོ་གཅིག་དང་བལ་བཟོས་ཚིགས་ལྕིབས་གཅིག་ཉོས་ནས་དགུན་
377འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཁར་བཀོལ་བར་གྲ་སྒྲིག་བྱ་ཆོག”
ཡ་ལི་ཁོ་ཡིས་བཤད་སྟངས་བརྟན་པོ་དང་བབ་བརླིང་སྒོས་ཕྱིར་ལན་དུ།
མི་ཆོག”
“མ་རྩ་སྒུལ་འདོད་པ་ཨེ་ཡིན་ནམ། དེ་གཏན་ནས་མི་ཆོག སྒོར་ཁྲི་བརྒྱ་ཡོད་ཀྱང་
ས་ལི་ལ་བློ་ཕམ་ཆེན་པོ་སྐྱེས་ནས། ངོ་གདོང་གི་དགའ་མདོག་དེ་མ་ཐག་མི་སྣང་བར་
ཡལ་སོང་།
“འོ། ཡ་ལི་ཁོ” ཞེས་ཁོས་སྡིགས་དམོད་བྱེད་སྟངས་ཀྱིས་བཤད་རྒྱུར། “ང་ཚོས་
དུས་རྒྱུན་འདི་ལྟར་བྱ་བར་ཧུར་བརྩོན་དང་། སྒོར་མོ་བཀོལ་བར་དམ་འཛིན་བྱས་ཏེ་ད་ལྟ་
ང་ཚོ་ཕྱུག་པོར་གྱུར་སོང་ན། བྱེད་འོས་པ་ནི—
ཁོས་སྐད་ཆ་ཚིག་གཅིག་ཀྱང་བཤད་མ་ཚར། རྒྱུ་མཚན་ནི་སྐབས་དེར་མོའི་མིག་
མདངས་ཞི་འཇམ་དུ་གྱུར་ཅིང་། ཁོའི་ཞུ་བ་ཡིས་མཇུག་མཐར་མོའི་སེམས་འགུལ་བར་
བྱས་སོང་། མོས་ཞི་ལྷོད་དང་བཤད་ཤུགས་ལྡན་པའི་ངང་བཤད་རྒྱུར། “ང་ཚོའི་མ་རྩ་
གཏན་ནས་སྒུལ་མི་ཆོག་ཡ། སྙིང་ཉེ། དེ་ལྟར་བྱས་ན་སྤྱང་གྲུང་འཛོམས་པ་མ་ཡིན་པས།
དེའི་སྐྱེད་ཀའི་ནང་ནས………”
“དེ་ཡང་བཟང་གི དེ་ཡང་བཟང་གི ཡ་ལི་ཁོ། ཁྱོད་ནི་ཅི་འདྲའི་གཅེས་འོས་པ་
ཞིག་རེད་ཡ། ཅི་འདྲའི་བཟང་བ་ལ་ཨང་། དེ་ནི་གྲངས་ཀ་འབོར་ཆེན་ཞིག་རེད། གལ་ཏེ་
ང་ཚོས་དེ་བཀོལ་ཆོག་པ………”
“དེ་ཡོངས་རྫོགས་མིན། སྙིང་ཉེ། འོན་ཀྱང་ཁྱོད་ཀྱིས་དེའི་ཆ་ཤས་ཤིག་བཀོལ་སྤྱོད་
བྱ་ཆོག ཡང་ཅིག་བཤད་ན། འོས་འཚམ་གྱི་ཆ་ཤས་ཤིག་བཀོལ་སྤྱོད་བྱ་ཆོག་ཟེར་བ་
ཡིན། དེ་ཡིན་ཡང་མ་རྩའི་སྒོར་ཡོད་ཚད—དེའི་ནང་གི་ཆ་ཤས་གཅིག་ཙམ་ལས་མིན་
ནའང—ངེས་པར་དེ་ལ་མགྱོགས་མྱུར་གྱིས་ནུས་པ་འདོན་དུ་འཇུག་དགོས། དེས་མི་
378དབྱིན་སྒོར་ཁྲི་བརྒྱ་ཤོག་མ།
ཚད་མུ་མཐུད་དུ་དེ་ལ་ནུས་པ་འདོན་དུ་འཇུག་དགོས། ཁྱོད་ཀྱིས་གནས་ལུགས་དེའི་གོ་
དོན་གོའམ། འགྲིག་གམ།”
“དེའམ། གོ—བ་ཡིན། གོ་དོན་ལོས་གོ འོན་ཀྱང་། དེས་ན་ང་ཚོས་དུས་ཚོད་ཧ་
ཅང་རིང་པོ་ཞིག་ལ་བསྒུག་དགོས། སྐབས་དང་པོའི་སྐྱེད་ཀ་རྩིས་རྒྱག་པའི་བར་བསྒུག་ན།
ད་རུང་ཟླ་བ་དྲུག་ཡོད་ཡ།”
“རེད་ཡ——ད་རུང་དེ་ལས་འགོར་ཡང་སྲིད།
“དེ་ལས་ཀྱང་འགོར་རམ། ཡ་ལི་ཁོ། ཅི་རེད། ལོ་ཕྱེད་རེར་སྐྱེད་ཀ་ཐེངས་གཅིག་རེ་
རྩིས་རྒྱག་པ་མིན་ནམ།”
“མ་རྩ་གཏོང་བ་དེ་ཡིན་ནམ—ཡིན་ཏེ། འོན་ཀྱང་ང་ལ་དེ་འདྲའི་མ་རྩ་གཏོང་
ལུགས་མི་དགོས།”
“དེས་ན་ཇི་ལྟར་མ་རྩ་གཏོང་རྒྱུ་ཡིན་ནམ།”
“ཁེ་སྤོགས་འབོར་ཆེན་ལེན་ཐུབ་པ་དེ་དགོས།”
“ཁེ་སྤོགས་འབོར་ཆེན་ལེན་ཐུབ་པ་དེ། དེ་བཟང་གི མར་ཤོད་དང་། ཡ་ལི་ཁོ། གང་
གི་ཕྱོགས་ལ་མ་རྩ་གཏོང་དགོས།”
“རྡོ་སོལ། གསར་དུ་བརྐོས་པའི་རྡོ་སོལ། ཡང་ལའི་རྡོ་སོལལ། ངས་དེ་ལ་སྒོར་ཁྲི་
གཅིག་གཏོང་རྒྱུ་ཡིན། སྔོན་ཐོབ་མ་རྐངÚེཉོ་རྒྱུ་ཁས་བླངས་པ་ཡིན། ང་ཚོའི་ཀུང་སི་
འཛུགས་གྲུབ་བྱུང་རྗེས། ང་ཚོའི་མ་རྐང་སྒོར་མོ་དེ་མ་རྐང་གསུམ་དུ་འགྱུར་ངེས་ཡིན་ཡ།”
“གནམ་རྒན་མ། ད་འགྲིག་སོང་། ཡ་ལི་ཁོ། དེས་ན་མ་རྐང་འཛིན་ཤོག་དེ་དག་གི་རིན་
[1] ཡང་ལའི་མེ་འོད་ཀྱི་རྡོ་སོལ་ཡང་ཟེར། རྡོ་སོལ་ནག་པོའི་རིགས་ཤིག་ཡིན། དེའི་མེ་འོད་ཡང་ལ་
དང་མཚུངས་པས་དེ་སྐད་སྨྲས་པ་ཡིན།
[2] སྔོན་ཐོབ་མ་རྐང་ནི། ཀུང་སིས་མ་དངུལ་སྡུད་སྐབས། ངོས་ལེན་མཁན་ལ་དམིགས་བསལ་གྱི་ཆ་
རྐྱེན་བསྩལ་པའི་མ་རྐང་ལ་ཟེར།
379ཐང་
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
རིན་ཐང་ག་འདྲ་ཡིན་ནམ། དུས་ཡུན་ག་འདྲར་བསྒུག་དགོས།”
“ཕལ་ཆེར་ལོ་གཅིག་ཡིན་ལས་ཆེ།
དེ་ཚོས་ལོ་ཕྱེད་རེར་ང་ཚོ་ལ་བརྒྱ་ཆའི་བཅུ་
ཡི་ཁེ་སྤོགས་ལེན་ཐུབ། ཁྱོན་སྡོམ་སྒོར་སུམ་ཁྲི་ལ་སླེབས་སྲིད། ངས་གནས་ཚུལ་ཞིབ་རྒྱས་
ཡོད་ཚད་གསལ་བོར་ཤེས། ཞིན་ཞིན་ན་ཐི་ཡི་ཚགས་པར་སྟེང་བཀོད་པའི་བརྡ་ཁྱབ་ལ་
གཟིགས་རོགས།”
“དཀོན་མཆོག་མཁྱེན། སྒོར་ཁྲི་གཅིག་དེ་སྒོར་སུམ་ཁྲི་ལ་གྱུར——ལོ་གཅིག་གི
དུས་ཡུན་ལས་མི་དགོས། ང་ཚོས་ད་ལྟ་ཉིད་ནས་མ་རྩ་ཡོད་ཚད་ཚང་མ་མཉམ་གཅིག་
ཏུ་མྱུར་གཏོང་བྱ། སྒོར་ཁྲི་དགུ་ལག་ཏུ་སོན་ཆེད། ངས་ད་ནས་ཡི་གེ་བྲིས་ཏེ་མ་རྐང་ངོས་
འཛིན་བྱ—སང་ཉིན་བར་བསྒུག་ན་འཕྱི་དྲགས་ངེས།”
ཁོ་འཕུར་བ་ལྟར་ཡིག་འབྲིའི་ཅོག་ཙེའི་ཕྱོགས་སུ་བརྒྱུགས་ཀྱང་། ཡ་ལི་ཁོ་ཡིས་ཁོའི་འགྲོ་
ལམ་བཀག་ནས་ཁོ་རང་ཕྱིར་རང་གི་འདུག་སྟེགས་སྟེང་སྡོད་དུ་བཅུག དེ་ནས་ཁོ་ལ་ན་རེ།
“དེ་ལྟར་ཀླད་པ་བཟི་ཐོམ་ལངས་པ་མ་བྱེད་ཅིག ང་ཚོའི་ལག་ཏུ་ངེས་པར་སྒོར་མོ་
དེ་སོན་དགོས། ད་གཟོད་མ་རྐང་དེ་ཉོ་བར་ཁས་ལེན་དུ་སོང་ཆོག་པ་ཡིན། ཁྱོད་ཀྱིས་དེ་
ཙམ་ཡང་མི་ཤེས་སམ།”
ས་ལི་ཡི་སྤྲོ་སེམས་ཏུའུ་གྲངས་གཅིག་གཉིས་ཙམ་མར་བབས་མོད། ད་ནི་ཁོ་རང་
ཡོངས་སུ་བློ་མོས་ཡིད་སྤྲོ་ཞིག་མ་རེད།
“ཨ་ལ། ཡ་ལི་ཁོ། གང་ལྟར་སྒོར་མོ་དེ་ནི་ང་ཚོའི་ཡིན་ངེས། དེ་ཁྱོད་ཀྱིས་ཀྱང་ཤེས་
པར་མ་ཟད་མྱུར་དུ་ལག་སོན་འབྱུང་རྒྱུ་རེད། བཤད་དཀའ་བ་ཞིག་ནི་ཁོ་རང་ད་ལྟ་སྡུག་
བསྔལ་གྱི་རྒྱ་མཚོ་ལས་ཐར་ཟིན་ཡོད་ཀྱང་སྲིད། ཧ་ཅང་སྲིད། ད་ལྟའི་སྐབས་འདིར། ཁོ་
རང་གིས་གཤིན་གོས་གོན་ནས་དུར་སྒམ་དུ་ནར་བཞིན་ཡོད་སྲིད། ཡང་ཅིག་བཤད་ན།
ངས་ཚོད་དཔག་བྱས་ན——
""
、
380དབྱིན་སྒོར་ཁྲི་བརྒྱ་ཤོག་མ།
ཡ་ལི་ཁོ་ལ་གྲང་འདར་ཞིག་རྒྱག་བཞིན། ན་རེ།
“ཁྱོད་ཀྱིས་དེ་ལྟར་བྱེད་ག་ལ་ཆོག ས་ལི། སྐད་ཆ་དེ་འདྲ་མ་བཤད། དེ་ངོ་མ་ཞེ་
ལོག་སྐྱེ་བ་ཞིག་རེད།”
“ཨིན། ཡ་ལགས། གལ་ཏེ་ཁྱོད་རང་སྤྲོ་ན། དེ་ལ་འོད་ཀྱི་མུ་ཁྱུད་ཅིག་གོན་དུ་བཅུག་
ཆོག ངས་ཁོ་རང་ཇི་ལྟར་དུར་སྒམ་དུ་འཇུག་པར་དོ་སྣང་མི་བྱེད་དེ། ངས་འདི་ལྟར་གང་
དགར་བཤད་པ་ཙམ་ཡིན།
ཁྱོད་ཀྱིས་མི་ལ་སྐད་ཆ་བཤད་དུའང་མི་འཇུག་གམ།”
“འོན་ཀྱང་ཁྱོད་ཀྱིས་བསམ་བཞིན་དུ་དེ་འདྲའི་འཇིགས་རུང་བར་བཤད་པའི་དོན་
ཅི་ཡིན་ནམ། མི་གཞན་གྱིས་ཁྱོད་རང་གི་རུས་པ་མ་འཁྱག་སྔོན་ཁྱོད་ལ་དེ་ལྟར་བཤད་པར་
ཁྱོད་དགའ་འམ།”
“དགའ་རྒྱུ་དེ་འདྲ་མེད་ན་སྲིད། འོན་ཀྱང་ངས་བལྟས་ན་དེ་ཡང་དུས་ཚོད་ཐུང་ཐུང་
ཞིག་བརྒྱུད་པ་ཙམ་ཡིན། གལ་ཏེ་ངའི་མི་ཚེ་གཅིག་གི་ཆེས་མཇུག་མཐར་སྒྲུབ་པའི་བྱ་བ་
དེ་ནི་སྒོར་མོ་བླངས་ཏེ་དེ་བེད་སྤྱད་ནས་མི་ཞིག་ལ་གནོད་སྐྱེལ་བའི་ཆེད་དུ་ཡིན་ན། འོན་
ཀྱང་། ད་ནས་ཏི་ཨེར་པོ་ལིའི་དོན་དག་ལ་ཁ་ཡ་བྱ་མི་དགོས། ཡ་ལི་ཁོ། ད་དུང་ངེད་གཉིས་
ཀྱིས་དོན་དངོས་དང་མཐུན་པའི་གནད་དོན་འགའ་རེ་གླེང་ཡ། ངས་དངོས་གནས་སྒོར་
སུམ་ཁྲི་ཡོངས་རྫོགས་མཉམ་གཅིག་ཏུ་རྡོ་སོལ་གཏེར་བརྐོ་དེར་གཏོང་འོས་པར་འདོད། ད་
རུང་མི་འཚམ་པ་ཡོད་དམ་མེད།”
“འདི་ནི་ཤོ་རྒྱན་སྡེབ་འཛུགས་རེད——དེ་ལྟར་བྱས་ན་ཧ་ཅང་འཚམ་རྒྱུ་མེད།”
“ཆོག་གི གལ་ཏེ་ཁྱོད་ཀྱིས་དེ་ལྟར་བསམ་ན། དེས་ན་གཞན་པའི་སྒོར་ཉིས་ཁྲིས་ཅི་
བྱའམ། ཁྱོད་ཀྱི་ནང་དོན་ནི་དེ་ཚོ་བེད་སྤྱོད་ཇི་ལྟར་བྱའམ།”
“དེ་ལ་བྲེལ་འཚུབ་དོན་སྒྲུབ་བྱ་དགོས་མི་འདུག དེ་ཚོ་བཀོལ་སྤྱོད་མ་བྱས་སྔོན་
དུ། ངས་ད་རུང་ཕྱོགས་ཀུན་ནས་འཆར་འགོད་ཅིག་འགོད་དགོས།”
381འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“དེས་ན་ཆོག་གི ཁྱོད་ཀྱིས་སེམས་ཐག་བཅད་ཟིན་པ་རེད” ཅེས་ས་ལི་ཡིས་དབུགས་
རིང་ཞིག་འཐེན། ཁོ་རང་གིས་འདང་ཞིག་བརྒྱབ་རྗེས་མུ་མཐུད་དུ་བཤད་རྒྱུར།
“སླར་ཡང་ལོ་གཅིག་འགོར་རྗེས། སྒོར་ཆིག་ཁྲིའི་ནང་ནས་སྒོར་ཉིས་ཁྲིས་ཁེ་
སྤོགས་ལེན་ཐུབ་པ་ཡིན། ང་ཚོས་སྒོར་མོ་དེ་བརླག་ཆོག བདེན་ནམ། ཡ་ལི་ཁོ།”
ཡ་ལི་ཁོ་ཡིས་མགོ་བོ་གཡུགས་བྱུང་།
“དེ་མི་ཆོག སྙིང་ཉེ” ཞེས་མོས་བཤད་རྒྱུར། “ང་ཚོས་ལོ་དང་པོའི་མ་རྐང་སྐྱེད་ཀ
མ་བླངས་སྔོན་དུ། མ་རྐང་འཛིན་ཤོག་གི་ཐང་གཞི་ནི་ཡར་འཕར་མི་སྲིད། ཁྱོད་ཀྱིས་སྒོར་
མོ་དེའི་སྐྱེད་ཀའི་ཆ་ཤས་གཅིག་ལས་བཀོལ་མི་ཆོག"
“ཅི་ཟེར། དེ་འདྲའི་ཉུང་ཉུང་ཞིག—དེར་མ་ཟད་ད་དུང་ལོ་ཧྲིལ་བོ་གཅིག་ལ་
བསྒུག་དགོས། ངོ་མ་བྱ་བཙོག་གི དེས་ན……”
“ཧེ། རྩ་བ་ནས་བཟོད་བསྲན་གྱིས། ཟླ་གསུམ་གྱི་རྗེས་སུ་མ་རྐང་སྐྱེད་ཀར་སྡོམ་རྩིས་
རྒྱག་པར་སྒྲོག་སྲིད་པའི་ངེས་པའང་མེད། འདི་ཡང་ཧ་ཅང་སྲིད་པ་ཞིག་ཡིན།”
“ཨ་ལ། ད་འགྲིག་སོང་། ཨ་ལ། གནམ་ས་གཉིས་ལ་ཐུགས་རྗེ་ཆེ” ཞེས་ས་ལི་
དེ་མ་ཐག་གནམ་ལ་མཆོང་བཞིན། སྤྲོ་བ་ཚད་མེད་སྐྱེས་བཞིན་ཁོའི་ཆུང་མར་འོ་ཞིག་
བྱས། “དེས་ན་སྒོར་སུམ་སྟོང་ཡོད——ཏག་ཏག་སྒོར་སུམ་སྟོང་ཡོད་ཡ། ང་ཚོས་ག་ཚོད་
བཀོལ་ཆོག་གམ། ཡ་ལི་ཁོ། ཁྱོད་ཀྱིས་གཏོང་ཕོད་ཀྱི་ཕྱག་སོར་ཡངས་པོར་གྱིས་ཤིག———
ཅིས་ཀྱང་ཡངས་པོར་གྱིས་ཤིག སྙིང་ཉེ་མ། མི་མཛངས་ཁྱོད་ལ་ལྟོས་དང་།”
ཡ་ལི་ཁོ་དགའ་སྤྲོ་སྐྱེས་བྱུང་། མོ་ཧ་ཅང་དགའ་བར་གྱུར་ནས་ད་ནི་ཁོས་དེ་ལྟར་
རྙོག་གླེང་རྫོགས་རྒྱུ་མེད་པ་བྱས་པར་བཟོད་མ་ནུས་པར་མཇུག་མཐར་ཁོ་ལ་སྒོར་མོ་སྐོར་
ཞིག་སྟེར་བར་འཐད་པ་བྱུང་། མོས་དེ་ནི་བླུན་པོའི་བག་མེད་སྟོང་བརླག་ཅིག་ཡིན་སྙམ་
ནའང——ཁྱོན་སྡོམ་སྒོར་སྟོང་གཅིག་ཡིན། ས་ལི་ཡིས་མོར་ཐེངས་ལྔ་དྲུག་ཅིག་ལ་འོ་བྱས་
382དབྱིན་སྒོར་ཁྲི་བརྒྱ་ཤོག་མ།
པ་མ་ཟད། དེ་ལྟར་ཡིན་ཡང་། ད་རུང་ཁོ་རང་གི་དགའ་སྣང་དང་བཀའ་དྲིན་གྱི་སེམས་
ཁམས་མཚོན་མི་ཐུབ་པ་ཡིན། ཐེངས་འདིར། བཀའ་དྲིན་དང་བརྩེ་དུང་སླར་ཡང་མཐོ་རུ་
འཕྱུར་རྐྱེན། ཡ་ལི་ཁོ་ཡི་གཟབ་གཟབ་ལྡན་པའི་བཀག་རྡོ་དེ་ལས་བརྒལ་ཏེ། རང་གཅུན་
ཐུབ་པའི་སྔོན་བར་དུ། མོས་ཡང་ཁོ་ལ་ཁ་གསབ་གྲོན་དངུལ་ཞིག་གནང་སྦྱིན་བཏང་
སོང——སྒོར་གྲངས་ཉིས་སྟོང་ཡིན། དེ་ནི་མོས་ཤུལ་བཞག་རྒྱུ་རྫས་ཀྱི་ལྷག་མ་སྒོར་ཉིས་
ཁྲི་ཡོད་པ་དེ་བེད་སྤྱོད་བྱས་ནས་དེ་ཚོའི་ལོ་གཅིག་གི་ནང་བླངས་པའི་ཁེ་སྤོགས་སྒོར་ཁྲི་
ལྔ་དྲུག་ཁྲོད་ནས་ལེན་རྩིས་ཡོད་པ་ཡིན། ས་ལི་ཡི་མིག་ལམ་དུ་དགའ་སྤྲོའི་མཆི་མ་འཁོར་
བཞིན་ཁོ་ན་རེ།
“འོ། ངས་ཁྱོད་ལ་འཐམ་འཁྱུད་བྱ་རྒྱུ་ཡིན” ཞེས་སྐད་ཆ་དེ་བཤད་མ་ཐག་དེ་ལྟར་
བྱས་སོང་། དེར་མཐུད་ནས་ཁོས་ཡང་ཁོ་རང་གི་ཟིན་བྲིས་བླངས་ནས་མར་བསྡད་དེ། ཁོ་
རང་གིས་ཆེས་མགྱོགས་མྱུར་སྒོས་ཐོབ་འདོད་པའི་རྒྱས་སྤྲོས་དངོས་རྫས་སྐོར་དང་པོར་ཞིབ་
བསྡུར་བྱེད་མགོ་བརྩམས། “རྟ—བཀོལ་བདེའི་ཤིང་རྟ—གངས་ཤུད་འཁོར་ལོ—
པགས་པའི་ཚིགས་ལྕིབས—རྩི་ཤུན་ཀོ་ལྷམ——ཁྱི—རྒྱ་ཞྭ་མཁྲེགས་པོ—ཆོས་
ཁང་གི་ཟུར་བཞུགས་ཁངu—བྲང་འདོགས་ཆུ་ཚོད—སོ་གསར་བ་འཛུགས་པ—
ཝ་ཡེ། ཡ་ལི་ཁོ།”
“ཅི་ཞིག་རེད་དམ།”
“ཁྱོད་ཀྱིས་ཅི་ཞིག་ལ་ཁོག་རྩིས་རྒྱག་བཞིན་ཡོད་དམ། ཨེ་རེད། དེ་ལྟར་ཡིན་འོས།
ཁྱོད་ཀྱིས་ད་ནི་གཞན་པའི་སྒོར་ཉིས་ཁྲི་པོ་དེ་མ་རྩ་ཇི་ལྟར་གཏོང་བར་འདང་རྒྱག་བཞིན་
ཡོད་དམ། ”
“ད་རུང་མེད། དེ་ལ་བྲེལ་དགོས་དོན་མི་འདུག ངས་ཐོག་མར་ངེས་པར་དུ་ཕྱོགས་
[1] ཆོས་ཁང་དུ་ཁྱིམ་མིར་ཆེད་དུ་འདོན་སྤྲོད་བྱས་པའི་བཞུགས་ཁང་།
383འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མང་པོར་རྩད་གཅོད་བྱས་ནས་ཁྱོན་ཡོངས་སུ་བསམ་བློ་གཏོང་དགོས།”
“ཁྱོད་ཀྱིས་ཁོག་རྩིས་རྒྱག་བཞིན་ཡོད། དོན་དམ་ཁྱོད་ཀྱིས་ཅི་ཞིག་ལ་ཁོག་རྩིས་
རྒྱག་བཞིན་ཡོད་དམ།”
“དེ་ཡིན་ནམ། ངས་ཅི་ནས་ཀྱང་རྡོ་སོལ་ལས་བླངས་པའི་ཁེ་སྤོགས་སྒོར་སུམ་ཁྲི་དེ་
ཇི་ལྟར་བཀོལ་སྤྱོད་བྱེད་པར་འཆར་གཞི་འགོད་དགོས། འགྲིག་གམ།
“གནམ་རྒན་མ། ཅི་འདྲའི་བློ་རིག་རྒོད་པའི་ཀླད་པ་ཞིག་རེད་ཨང་། ངས་དེ་ག་ཡིད་
ལ་མ་ཤར། ཁྱོད་ཀྱིས་བསམ་བློ་བཏང་བ་ཅི་འདྲ་རེད་དམ། ཁྱོད་ཀྱིས་སྔར་ནས་སྔོན་རྩིས་
བརྒྱབ་སྟེ་དུས་གང་དུ་སླེབས་ཡོད་དམ།”
“དུས་ཡུན་ཧ་ཅང་མི་རིང—ལོ་གཉིས་གསུམ་ཙམ་ལ་བསམ་བློ་བཏང་ཡོད། ངས་
མ་དངུལ་ཐེངས་གཉིས་ལ་འཁོར་རྒྱུག་བྱེད་དུ་བཅུག ཐེངས་གཅིག་ནི་གཡིས་སྣུམ་གྱི་ཉོ་
ཚོང་བྱ་རྒྱུ་དང་། ཐེངས་གཅིག་ནི་གྲོ་ཡི་ཉོ་ཚོང་བྱ་རྒྱུ་དེ་ཡིན།”
“ཨ་ལ། ཡ་ལི་ཁོ། འདི་ངོ་མ་བཟང་གི་ཡ། ཁེ་སྤོགས་ཡོངས་རྫོགས་ལ་ཁྱོན་སྒོར་
ཅི་ཙམ་ཡོད།”
“ངས་ཡུན་དཔག་བྱས་ན—ཨེ། ཉུང་འདང་གིས་ཚོད་དཔག་ཙམ་བྱས་ན། ཧ་
ལམ་སྒོར་ཁྲི་བཅོ་བརྒྱད་ཡོད་ངེས། འོན་ཀྱང་ད་རུང་དེ་འ
་ལས་མང་ཡང་སྲིད།”
“ཨ་ལ། འདི་ཅི་འདྲའི་བཟང་བ་ལའང་། གནམ་རྒན་མ། ང་ཚོས་ལོ་འདི་འདྲ་
མང་པོར་དཀའ་སྡུག་མྱངས་ནས་མཐར་ཐུག་ལས་ལམ་ལ་བུད་སོང་བ་ཡིན། ཡ་ལི་ཁོ།”
“དེས་ན་ཅི།”
“ངས་ཆོས་ཚོགས་ལ་སྒོར་སུམ་བརྒྱ་དབུལ་རྒྱུ—ང་ཚོར་ད་ནི་སྒོར་མོ་དེ་ཙམ་
བཀོལ་མི་ཕོད་པའི་རྒྱུ་མཚན་ཡོད་དམ།”
“དོན་འདི་ཁྱོད་ཀྱིས་སྒྲུབ་པ་བླ་ན་མེད་པ་ཞིག་སྟེ། སྙིང་ཉེ། འདི་ནི་ཁྱོད་ཀྱི་གཏོང་
384དབྱིན་སྒོར་ཁྲི་བརྒྱ་ཤོག་མ།
ཕོད་ཆེ་བའི་གཤིས་ཀ་དེ་དང་ཏག་ཏག་མཐུན་འདུག བདག་བས་གཞན་གཅེས་ཀྱི་སྐྱེས་
བུ་དམ་པ་ཁྱོད་ལ་ལྟོས་དང་།”
བསྟོད་བསྔགས་ཀྱི་སྐད་ཆ་འདི་དག་བཤད་པས་ས་ལི་ལ་དགའ་བའི་འཛུམ་མདངས་
གྲོལ་དུ་བཅུག་ནའང་། ཁོ་རང་ནི་མི་དོན་རྟོགས་བསམ་ཤེས་ཤིག་ཡིན་པས། དེ་ཁོ་རང་ཁོ་
ནའི་ཐབས་བཀོད་ལས་ཐོན་པ་ཙམ་མ་ཡིན་པར་ཡ་ལི་ཁོ་ལ་བརྟེན་ནས་བྱུང་བར་སྨྲ། རྒྱུ་
མཚན་ནི། གལ་ཏེ་མོར་ཡོངས་སུ་མ་བརྟེན་ན། ཁོ་ལའང་སྒོར་མོ་དེ་ཡོད་མི་སྲིད་པས་ཡིན།
དེའི་རྗེས། ཁོ་ཚོ་ཐོག་ཁང་དུ་སོང་ནས་གཟིམས་ཏེ། དགའ་སྤྲོ་དཔག་མེད་ཁྲོད་པྲ་ཚིལ་
སྒྲོན་མེ་བརྗེད་ནས་དེ་ཁང་བའི་ནང་འབར་བཞིན་བཞག་པ་ཡིན། གྱོན་པ་ཕུད་པའི་བར།
ཁོ་ཚོས་ད་གཟོད་ཡིད་ལ་དྲན་བྱུང་སྟེ། སྐབས་དེར་ས་ལིས་དེ་དེ་བཞིན་འབར་དུ་འཇུག་
རྩིས་བྱས་ལ། ཁོས་ནི་སྒོར་སྟོང་གཅིག་མང་དུ་བཀོལ་དགོས་ཀྱང་། ཁོ་ཚོས་སྟེར་ཐུབ་པར་
བཤད། འོན་ཀྱང་ཡ་ལི་ཁོ་ཐོག་ཁང་གཤམ་དུ་མར་བབས་ནས་པྲ་ཚིལ་སྒྲོན་མེ་གཟིམས་བྱུང་།
ཡང་ཅིག་བཤད་ན། དོན་འདི་བསྒྲུབས་པ་ལེགས། རྒྱུ་མཚན་ནི། ཕྱིར་འགྲོ་བའི་དུས་
སུ་མོས་གློ་བུར་བློ་བཀོད་ཅིག་དྲན་བྱུང་སྟེ། སྒོར་ཁྲི་བཅོ་བརྒྱད་དེ་མ་འགག་པའི་སྔོན་གྱི་
སྐབས་གླགས་དང་བསྟུན་ནས་དེ་སྒོར་ཁྲི་ལྔ་བཅུར་འགྱུར་བར་བྱ་དགོས་པ་དེ་ཡིན།
གསུམ།
ཡ་ལི་ཁོས་མངགས་ཉོ་བྱས་པའི་ཚགས་པར་ཆུང་ཆུང་དེ་ནི། གཟའ་འཁོར་རེའི་རེས་
གཟའ་བཞི་པའི་ཉིན་དཔེ་སྐྲུན་བྱེད་པའི་གཟའ་རེའི་ངོས་གཅིག་མའི་ཚགས་པར་ཞིག་
ཡིན། དེ་ཏི་ཨེར་པོ་ལི་ཡི་སྡེ་བའི་ནང་ནས་ཕྱི་རུ་བསྐུར་ན། དབྱིན་ལེ་ལྔ་བརྒྱའི་ལམ་ཐག་
བརྒྱུད་དགོས་ཤིང་། རེས་གཟའ་དྲུག་པའི་ཉིན་ད་གཟོད་འབྱོར་ཐུབ་པ་ཡིན། ཏི་ཨེར་པོ་
385འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལིའི་ཡི་གེ་དེ་གཟའ་ལྔ་པའི་ཉིན་ཕྱིར་བསྐུར་ཏེ། སྦྱིན་བདག་འདི་འཆི་བའི་ཉིན་ལས་
ཉིན་གཅིག་གིས་དལ་དགོས་པས། གནས་ཚུལ་དེ་སྐབས་འདིའི་ཚགས་པར་སྟེང་འགོད་
མ་ཐུབ་པ་ཡིན། འོན་ཀྱང་ཚགས་པར་ཁང་ལ་ད་རུང་དུས་ཚོད་ངེས་ཅན་ཞིག་ཡོད་དེ།
བཀོད་སྒྲིག་བྱ་ཆོག པར་ཐེངས་གཞུག་མའི་སྟེང་འགོད་རྒྱུ་བྱས། དེ་ལྟར། ཧྥུ་སི་ཐི་བཟའ་
ཟླ་གཉིས་ཀྱིས་ངེས་པར་གཟའ་འཁོར་གཅིག་ཏག་ཏག་ལ་བསྒུག་ན། ད་གཟོད་ཏི་ཨེར་པོ་
ལི་ཡི་ས་ནས་ཁོ་གཉིས་ཀྱི་བསམ་དོན་ལྷན་འགྲུབ་ཀྱི་དོན་དེ་བྱུང་ཡོད་མེད་ཤེས་ཐུབ་པ་
ཡིན། དེ་ནི་དུས་ཡུན་ཤིན་ཏུ་རིང་བའི་གཟའ་འཁོར་ཞིག་ཡིན་ལ། དེས་མི་ལ་བྲེལ་འཚུབ་
སློང་བར་བྱེད། བཟའ་ཟླ་གཉིས་ཀྱིས་སྐྱོ་སྣང་སེལ་ཐབས་གཞན་ཞིག་མ་དྲན་ཚེ། ཁོ་གཉིས་
ཀྱིས་གནོན་ཤུགས་འདི་ཐེག་མི་ཐུབ་པ་ཡིན། ང་ཚོས་སྔར་ནས་མཐོང་ཐུབ་པ་ནི། ཁོ་ཚོ་ལ་
དེ་འདྲའི་བྱེད་ཐབས་ལེགས་ཤོས་ཤིག་ལྡན་པ་ཡིན། སྐྱེས་མས་བར་མེད་དུ་འབྱོར་བ་ཡར་
ལ་གསོག་པ་དང་། ཕོ་སྐྱེས་ཀྱིས་བར་མེད་དུ་བརླགས—ཉུང་མཐར་ཡང་ཁོའི་ཆུང་མས་
ཁོ་ལ་བརླག་པའི་གོ་སྐབས་བྱིན་པའི་སྒོར་མོ་ཡོད་ཚད་བརླགས་ཟིན།
མཐར་གཟའ་འཁོར་དྲུག་པའི་ཉིན་སླེབས་བྱུང་། 《ས་ཅ་མོ་ཨེར་གཟའ་རེའི་ཚགས་
པར》ཡང་བསྐྱལ་ཡོང་། དུས་དེར་ཨེ་ཧྥོ་སི་ལེ-པེ་ཉི་ཐི་ལྕམ་མོ་ཡོང་ནས་འཚམས་འདྲི་
གནང་བྱུང་། མོ་ནི་བགྲེས་སོང་ཚོགས་པའི་ཆོས་འཆད་མཁན་གྱི་ལྕམ་མོ་ཡིན་ལ། ཧྥུ་སི་
ཐིས་བྱམས་བརྩེའི་ལས་དོན་ལ་སྒོར་མོ་ཞལ་འདེབས་འབུལ་བར་སྐུལ་མ་གཏོང་དུ་ཡོང་
བ་ཡིན། སྐབས་དེར་ཁ་བརྡའི་བར་མཚམས་གློ་བུར་དུ་ཆད་སོང—ཧྥུ་སི་ཐི་བཟའ་ཟླ་
གཉིས་ཀྱིས་སྐད་ཆ་མི་བཤད་པ་པེ་ཉི་ཐི་ལྕམ་མོས་མྱུར་དུ་ཚོར་བྱུང་ནས་མོའི་བདག་པོ་ཡི་
རྣ་ནང་དུ་མོས་ཅི་ཞིག་བཤད་པའི་སྐད་ཆ་ཚིག་གཅིག་ཀྱང་མ་སོང་བ་དེ་རེད། དེ་ནས། མོར་
ཡ་མཚན་སྐྱེ་ལ་ཁོང་ཁྲོའང་སྐྱེས་པས་ཡར་ལངས་ནས་ཕར་བུད་སོང་། མོ་ཁང་བའི་ཕྱི་ལ་
བུད་མ་ཐག ཡ་ལི་ཁོ་ཡིས་ངང་སྒུག་མ་ཐུབ་པར་ཚགས་པར་ཕྱི་ཐུམ་གྱི་ཤོག་བུ་གཤགས་
386དབྱིན་སྒོར་ཁྲི་བརྒྱ་ཤོག་མ།
ནས་ས་ལི་དང་ལྷན་དུ་མིག་གིས་ལེ་ཚན་སོ་སོར་བཤེར་ཏེ། སྔོན་མར་འདས་བརྡ་གཏོང་
བ་དག་བཙལ་བ་ཡིན། ཁོ་ཚོའི་རེ་བ་སྟོང་ཟད་དུ་གྱུར་སོང་། ཡ་ལི་ཁོ་ནི་ཆུང་དུས་ནས་ཡེ་
ཤུའི་ཆོས་ལུགས་པ་ཞིག་ཡིན། སྐབས་འདིར། འགན་ཁུར་གྱི་འདུ་ཤེས་དང་གོམས་གཤིས་
ཀྱི་དབང་གིས་རྣམ་འགྱུར་ཙམ་མི་སྟོན་ཀ་མེད་བྱུང་། མོས་སླར་ཡང་སྙིང་སྟོབས་ཧུར་
སྐྱེད་བྱས་ཏེ་རྒྱུན་ལྡན་དད་མོས་ལས་བྱུང་བའི་དགའ་སྤྲོའི་བཤད་སྟངས་ཁྱེར་ནས་ན་རེ།
“ང་ཚོས་དཀོན་མཆོག་ལ་བཀའ་དྲིན་ཞུ། ཁོ་རང་ད་རུང་མ་ཁྱེར། དེའི་རྐྱེན་གྱིས……………
“འཆི་འོས་པའི་ངོ་ལོག་རྒྱུད་བཙོག་འདི། ངའི་དངོས་གནས་རེ་བ…………”
“ས་ལི། ཁྱོད་ངོ་མ་མི་མ་རེད།”
“ངས་དེ་ལ་དོ་སྣང་མི་བྱེད” ཅེས་སྙིང་རླུང་སྟོད་འཚངས་ཀྱི་ཁྱོ་གས་ཁ་ལན་སློག་
བཞིན། “ཁྱོད་ལའང་དེ་འདྲའི་བསམ་ཚུལ་ཡོད་པ་མ་ཡིན་ནམ། དད་གུས་ཆེན་པོས་རྫུན་
བཅོས་ཀྱི་རྣམ་འགྱུར་ངོམ་པ་མིན་ན། ཁྱོད་ཀྱིས་ཀྱང་དེ་ལྟར་ཐད་ཀར་བཤད་སྲིད།”
ཡ་ལི་ཁོ་ཡི་རང་བཀུར་བསམ་པ་ལ་གནོད་སྐྱོན་ཐེབས་ནས། མོ་ན་རེ།
“ངས་རྟོགས་མི་ནུས་པ་ནི། ཁྱོད་ཀྱིས་དངོས་གནས་བརྩེ་སེམས་སྤུ་ཙམ་མེད་པ་དང་།
དྲང་བདེན་མི་གླེང་བའི་སྐད་ཆ་འདི་འདྲ་བཤད་སྲིད་པ་ཅི་རེད། ཁྱོད་ཀྱིས་བཤད་པ་ནང་
བཞིན་དད་གུས་ཆེན་པོ་རྫུན་བཅོས་ཤིག་རྩ་བ་ནས་སུ་ལའང་མེད།”
ས་ལི་ཁ་སྐྱེངས་པར་གྱུར། འོན་ཀྱང་། རང་ཉིད་ཀྱི་ཚོར་བ་གཡོ་འགེབས་བྱ་ཆེད། སྐད་
ཆ་རྡབ་རྡིབ་འགའ་བཤད། བྱེད་སྟངས་གཞན་པ་ཞིག་ཏུ་བསྒྱུར་འདོད་ནས་རང་གི་ཆེད་དུ་
རྒྱུ་མཚན་གསེད་བཀྲོལ་བྱས—ཕྱི་ཚུལ་བསྒྱུར་ཙམ་བྱས་པ་དང་འདྲ་མོད། དུས་མཚུངས་
སུ་དེའི་ངོ་བོའང་ངོ་མ་བཞག་སོང་། དེ་ལྟར་བྱས་ན་ཁོས་སེམས་གསོ་བགྱི་བར་རེ་བཞིན་པའི་
འཇིག་རྟེན་གྱི་འགྲོ་ལུགས་བྱང་ཆུབ་པའི་རྒན་པ་དེ་ལ་མགོ་སྐོར་བཏང་བས་ཆོག དེ་ནས་
ཁོས་བཤད་རྒྱུར། “དད་གུས་ཆེན་པོ་རྫུན་བཅོས་ཅེས་བཤད་པ་མིན་ཏེ། ངའི་བཤད་པའི་
387འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ནང་དོན་འདི་ཙམ་ཡིན—འདི་ཙམ—ཨི། ཁྱོད་ཀྱིས་ལྟོས་ཤིག རྒྱུན་ལྡན་གྱི་དད་གུས་
ཆེན་པོ་དེ་འདྲ་ལ། ཨི——རང་གི་ལས་རིགས་ཀྱི་མི་ཕྱེད་དད་པ་དེ་འདྲ་ལ། དེ་འདྲའི—
དེ—ངས་བཤད་པའི་ནང་དོན་ནི། ཁྱོད་ཀྱིས་ནམ་རྒྱུན་ངས་ཅི་ཞིག་སྟོན་པ་རྟོགས་ནུས།
ལི་ཁོ—དེ——དེ—ཁྱོད་ཀྱིས་ལྟོས་ཤིག
ཡ་
ཁྱོད་ཀྱི་ལག་ནས་གསེར་ཆུ་བྱུགས་པའི་ཚོང་
ཟོང་དེ་ཕྱིར་བླངས་པའི་དུས། དེ་གསེར་ལྷད་མེད་དུ་རྫུན་བཅོས་བྱས་ན། ཁྱོད་ཀྱིས་ལྟོས་དང་།
དེ་ནི་ཚུལ་མིན་གྱི་བྱ་བ་ཞིག་སྒྲུབ་རྒྱུ་གཏན་ནས་མིན། དེ་ནི་ལས་རིགས་དེའི་གོམས་འདྲིས་
ཁོ་ན་ཡིན་ལ། ལོ་དུ་མའི་རིང་གི་བྱེད་ཐབས་ཀྱང་ཡིན། སྔར་ནས་རང་གཤིས་གཏན་ཁེལ་
བྱས་པའི་གོམས་སྲོལ་དུ་གྱུར་ཟིན། དེ་ནི་བརྩི་སྲུང—བརྩི་སྲུང—གནའ་ཤི་བོ། ངས་
དངོས་གནས་འོས་འཚམ་གྱི་ཐ་སྙད་ཅིག་ཡིད་ལ་མི་དྲན། འོན་ཀྱང་ཁྱོད་ཀྱིས་ནམ་རྒྱུན་ངས་
བཤད་པའི་ནང་དོན་ཅི་ཞིག་ཡིན་པ་རྟོགས་སྲིད། ཡ་ལི་ཁོ། སྐད་ཆ་དེའི་ནང་ངན་སེམས་
ཅི་ཡང་འདུས་མེད། ཁྱོད་ཀྱིས་ལྟོས་དང་། དེའི་ནང་དོན་འདི་ཡིན། གལ་ཏེ་མི་ཞིག་......
“ཁྱོད་ཀྱི་སྨྲ་བ་མང་སོང” ཞེས་ཡ་ལི་ཁོ་ཡིས་ངོ་གནག་ནས་བཤད་དོན། “ད་ནི་
དོན་འདི་གླེང་མི་དགོས།'
“དེ་ཏག་ཏག་ངའི་ནང་དོན་དང་མཐུན་པ་ཡིན” ཞེས་ས་ལི་ཡིས་སྤྲོ་སེམས་དང་
སེམས་འགུལ་གྱིས་ལན་འདེབས་ཞོར། ཕྱོགས་གཅིག་ནས་ཀླད་པའི་གཙུག་གི་རྔུལ་ཆུ་
ཕྱིས་ཤིང་། སྐད་ཆས་མཚོན་ཐབས་བྲལ་བའི་བཀའ་དྲིན་གྱི་རྣམ་འགྱུར་ཞིག་མངོན་བྱུང་།
དེར་མཐུད་ནས། ཁོས་ཡང་བསྐྱར་བསམ་བློ་ཞིག་གཏོང་བཟོའི་ངང་རང་ཉིད་ཀྱི་ཆེད་དུ་
དག་འབུད་བྱས། “ངའི་ལག་ཏུ་གསུམ་པ་ཞིག་ཡོད་པར་ཐག་གིས་ཆོད—དེ་ངས་གསལ་
པོར་ཤེས—འོན་ཀྱང་། ངས་མི་གཞན་གྱི་ཤོ་སྦག་བཟུང་བ་ཡིན་པ་ལས། རང་ཉིད་ཀྱིས་
གསོག་ནས་ལེགས་འགྲུབ་མ་ནུས། ངས་དེ་ལྟར་ནམ་ཡང་ཤོ་སྦག་རྒྱག་མི་ཤེས། ངས་ལག་གི་
ཤོ་སྦག་བཟང་ཤོས་དེ་བརྟན་སྲུང་ཐུབ་པ་ན་དེ་ལྟར་ཡིན—འོན་ཀྱང་ངས་དེ་ཚོ་བརྟན་
388དབྱིན་སྒོར་ཁྲི་བརྒྱ་ཤོག་མ།
སྲུང་བྱེད་མ་ནུས། ངས་ཤོ་སྦག་རྒྱག་མི་ཤེས། ངས་ཤེས་པ་ཉུང་དྲགས་སོང་།”
ཕམ་ཁ་བླངས་རྗེས། ཁོ་ནི་ད་ལྟའི་དུས་འདིར་ཧ་ཅང་ཞི་ལྷོད་དང་ཁ་ལ་ཉན་པ་ཞིག་
ཏུ་གྱུར། ཡ་ལི་ཁོ་ཡི་མིག་མདངས་ཀྱིས་ཁོ་རང་གུ་ཡངས་སུ་བཏང་སོང་།
མྱུར་དུ་མི་ལ་ཆེས་སྤྲོ་སྣང་སྟེར་བའི་དོན་དེ་དང་། མི་ཡིས་ཧ་ཅང་སེམས་ཁུར་བྱེད་འོས་
པའི་གནད་དོན་དེས། ཡང་གོ་གནས་ངེས་ཅན་ཞིག་བཟུང་སྟེ། སྟོབས་ཤུགས་གང་གིས་ཀྱང་
དེ་བསྟུད་མར་ཆུ་ཚོད་སྐར་ཆ་འགའ་ལ་ཕྱོགས་གཅིག་ཏུ་གཡུགས་མི་ནུས་པ་ཡིན། བཟའ་
ཟླ་གཉིས་ཀྱིས་ཚོད་དཔག་བྱེད་མགོ་བརྩམས་ནས་ཏི་ཨེར་པོ་ལི་ཡི་འདས་བརྡ་དེ་ཚགས་
པར་སྟེང་དུ་མི་འགོད་པ་ཅིའི་ཕྱིར་ཡིན་ནམ། ཁོ་ཚོས་ཕྱོགས་སོ་སོ་ནས་དཔྱད་བསྡུར་བྱས་
ཏེ། དེས་མི་ཚད་རེ་བ་ཅུང་ཙམ་ཞིག་བཟུང་འདུག་མོད། ནམ་ཡང་མཇུག་མཐར་སྔར་གྱི་
བསམ་ཚུལ་དེར་སླེབས་པ་ནས། འདས་བརྡ་ཚགས་པར་སྟེང་མི་འགོད་པའི་རྒྱུ་མཚན་དེ།
དངོས་གནས་ལུགས་མཐུན་གྱི་འགྲེལ་བཤད་གཅིག་པུ་ནི་ངེས་པར་དུ་དུ——དེ་ཡིན་པ་མ་
ཟད་དོགས་གཞི་སྤུ་ཙམ་མེད་པ་ནི—ཏི་ཨེར་པོ་ལི་ད་རུང་ཤི་མེད་པ་དེ་ཡིན། གནས་ཚུལ་
འདིས་མིའི་སེམས་ཤུགས་ཉམས་ཙམ་དུ་གཏོང་བ་དང་། ཐ་ན་མིའི་སེམས་མི་བདེ་བར་མི་
གཏོང་བ་ཙམ་ཞིག་ཀྱང་ཡོད་ལས་ཆེ། འོན་ཀྱང་གནས་ཚུལ་ངོ་མ་དེ་ལྟར་ཡིན་ལ། ཁོ་ཚོས་
ཀྱང་མུ་མཐུད་དུ་བསྒུགས་ནས་འདུག་པ་ལས་ཅི་ཡང་མི་ནུས། འདི་ནི་ཁོ་གཉིས་གཅིག་
མཐུན་གྱི་བསམ་ཚུལ་ཡིན། ས་ལི་ཡི་སེམས་ལ་དོན་འདི་ཧ་ཅང་ཡ་མཚན་ཅན་ཞིག་དང་།
ཧ་ཅང་གོ་བ་ལེན་ཐབས་མེད་པར་སྙམ། ཁོའི་སེམས་ལ་འདི་ནི་ཁོའི་ཡིད་ངོར་དྲན་ཐུབ་པ་
དག་ལས་ཀྱང་གོ་བ་ལོན་དཀའ་བ་ཞིག་རེད་སྙམ། ངོ་མ་བཤད་ན། ཁོའི་བློ་ཡིད་དུ་འཆར་
ཐུབ་པ་ཡིན། འདི་ལྟར་མི་ལ་གོ་བ་ལེན་མི་ཐུབ་པར་འཇུག་པ་ནི་རྒྱུན་སྲོལ་ལས་བརྒལ་
ཟིན—དེ་ནས་ཁོས་བློ་སེམས་མི་བདེ་བ་ཙམ་གྱིས་ཁོ་རང་གི་བསམ་ཚུལ་རྣམས་སྨྲས། འོན་
ཀྱང་། གལ་ཏེ་ཁོས་ཡ་ལི་ཁོ་ནི་ཁོ་རང་གི་བསམ་ཚུལ་གྱི་རྗེས་སུ་འབྲང་བར་རེ་བ་ཡིན་ན། དེ་
389འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ནི་ཁོ་འཆུག་སོང་། མོས་བསམ་ཚུལ་འདི་འདྲ་བཟུང་ཡོད་མོད། མོས་ཀྱང་མོ་རང་གི་བ སམ་
འཆར་འདོན་མི་སྲིད། ཚོང་ར་གང་རུང་དུ་ཉེན་ཁའི་བྱ་སྤྱོད་ཧོལ་རྒྱུག་མི་བྱེད་པ་ནི་མོའི་
གོམས་སྲོལ་ཡིན། མི་ཡུལ་གྱི་ཚོང་རའམ། ཡང་ན་གཞན་པའི་ཚོང་ར་གང་ཡིན་ཡང་ཆོག
བཟའ་ཟླ་གཉིས་ཀྱིས་གཟའ་འཁོར་རྗེས་མའི་ཚགས་པར་ལ་མི་བསྒུག་ཀ་མེད་
བྱུང——ཏི་ཨེར་པོ་ལི་ཡིས་ཁོ་རང་འཇིག་རྟེན་འདི་དང་ཁ་འབྲལ་བའི་ཟླ་ཚེས་ཕྱིར་ནུར་
བྱས་སོང་བ་མངོན་གསལ་ཡིན། འདི་ནི་ཁོ་གཉིས་ཀྱིས་བརྒྱུད་རྙེད་ཀྱི་འཆར་སྒོ་ཡིན་ལ།
ཁོ་གཉིས་ལ་ཐོབ་པའི་སྡོམ་ཚིག་ཀྱང་ཡིན། དེ་ནས་གཉིས་པོས་དོན་འདི་ལན་ཅིག་ཕྱོགས་
གཅིག་ཏུ་བཞག་ནས། ཡང་ཤུགས་ཡོད་ཀྱིས་སྙིང་སྟོབས་གསོས་ཏེ། རང་རང་སོ་སོའི་བྱ་
འགུལ་སྤེལ་དུ་སོང་།
ཏེ། ཁོ་ཚོས་དོན་དངོས་གནས་ཚུལ་རྟོགས་མེད་པས་ལན་པ་ཡིན། མ་གཞི་ཁོ་ཚོས་ཡུན་
རིང་པོར་ཏི་ཨེར་པོ་ལི་ལ་མ་ཉེས་ཁ་གཡོགས་བྱས་སོང་། ཏི་ཨེར་པོ་ལི་ཡིས་ཁ་དན་དམ་སྲུང་
བྱས་ནས་སླ་བཅོས་སྤུ་ཙམ་མེད་པར་ཁོ་རང་སྔར་ནས་ཤི་ཟིན། ཁོ་ནི་སྔོན་དཔག་གི་དུས་ཚོད་
ལྟར་ཤི་སོང་། ད་ལྟ་ཁོ་རང་ཤི་ནས་ཉིན་བཞི་ལྷག་འགོར་འདུག འཆི་བའི་དོན་ལ་སྔར་ནས་
སྣང་མེད་དུ་བཞག་སྟེ། ཁོ་ནི་གཏན་ནས་ཤི་སོང་། བརྒྱ་ཆའི་བརྒྱ་ཡིས་ཤི་བ་རེད། དུར་ས་རུ་
གསར་དུ་སྦས་པའི་མི་གང་རུང་དང་འདྲ་བར་ཤི་བ་མ་ཟད། འཆི་བའི་ཉིན་དེར་དུས་ཚོད་
ངེས་ཅན་ཞིག་བཞག་ནས་དོན་འདི་གཟའ་འཁོར་དེའི《ས་ཅ་མོ་ཨེར་གཟའ་རེའི་ཚགས་
པར》དུ་འགོད་ཆོག་པར་བྱས། གནས་ཚུལ་དེ་ནི་བློ་ཡིད་ལས་འདས་པའི་ཆག་སྒོ་ཞིག་གི་
རྐྱེན་གྱིས་བཙིར་ཏེ་ཕུད་པ་ཡིན། བློ་ཡིད་ལས་འདས་པའི་ཆག་སྒོ་འདིའི་རིགས་ནི་གྲོང་ཁྱེར་
ཆེན་པོའི་ཚགས་པར་དང་དུས་དེབ་སྟེང་དུ་འགོད་མི་སྲིད། འོན་ཀྱང《ས་ཅ་མོ་ཨེར་གཟའ་
རེའི་ཚགས་པར》དང་འདྲ་བའི་སྡེ་གྲོང་གི་ཚགས་པར་ཆུང་བའི་སྟེང་དུ་རྒྱུན་མཐོང་དུ་སྣང་།
ཐེངས་འདིར། ཆེད་བརྗོད་བཀོད་པའི་ཤོག་ངོས་དེར་ཞ་སྨྱུག་ཡི་གེ་སྒྲིག་སྐབས་དེར་ཧོ་སི་ཐེ་ཐི་
390དབྱིན་སྒོར་ཁྲི་བརྒྱ་ཤོག་མ།
སྐུ་མགྲོན་འཁྱག་འཐུང་ཁང་གིས་གོ་རེ་འཁྱག་པ་བསྐྱལ་ཡོང་ནས་བསྒྲིགས་ཟིན་པའི་ཏི་ཨེར་
པོ་ལི་ཡི་མྱ་ངན་ཞུ་ཚིག་སྐམ་པོ་དེ་དག་བཙིར་ཕུད་བཏང་། གཙོ་སྒྲིག་པས་གནང་བྱིན་དེ་ལ་
སྙིང་ཐག་པའི་བཀའ་དྲིན་མཚོན་ཆེད་ཚན་པ་འགའ་རེའི་འགོད་ས་ཕུལ་ཡོད།
པར་ངོས་ཀྱི་ཡི་གེ་འཇོག་པར་འགྲོ་བའི་ལམ་བར་དུ། ཏི་ཨེར་པོ་ལི་ཡི་འདས་བརྡའི་
ལྕགས་པར་གྱི་ཡིག་འབྲུ་རྣམས་ལ་ཉོག་ཐོར་བྱུང་། དེ་མིན་ན་བརྡ་ཐོའི་རྩོམ་དེ་གཟའ་འཁོར་
རྗེས་མའི་ཚགས་པར་སྟེང་འགོད་སྲིད། རྒྱུ་མཚན་ནི《ས་ཅ་མོ་ཨེར་གཟའ་ཚགས》དང་འདྲ་
བའི་ཚགས་པར་གྱིས “སྒུག་སྤྱོད” རྒྱུ་ཆ་མི་བརླག་པས་ཡིན། ཡིག་སྟེགས་སུ “སྤྱོད་པར་
སྒུག” པའི་རྒྱུ་ཆ་དུས་ནམ་ཡང་གཏན་གསོག་རྒྱག་པ་ཡིན་ལ། ཉོག་ཐོར་ཐེབས་པའི་ལྕགས་
པར་གྱི་ཡིག་འབྲུའི་བར་དཀྱིལ་དུ་ཚུགས་པའི་ཡིད་འདས་ཆག་སྒོ་ཞིག་བྱུང་ན་མ་གཏོགས་
དེ་ལྟར་བྱེད་པ་ཡིན། རྩོམ་ཞིག་གི་ལྕགས་པར་ཡིག་འབྲུ་ཉོག་རྗེས། དེ་ནི་དེ་ནས་བཟུང་ཚར་
བ་ཡིན། ཁྱོད་ཀྱིས་ད་ནི་དེ་ཕྱིར་སླར་གསོ་བྱེད་ཐབས་བྲལ་ལ། དེ་ཡང་བསྐྱར་ཚགས་པར་
དུ་སྤེལ་བའི་གོ་སྐབས་མེད། ནམ་ཡང་མེད། དེའི་ཕྱིར། ཏི་ཨེར་པོ་ལི་དགའ་ན་ཆོག་ལ། མ་
དགའ་ནའང་ཆོག ཁོ་རང་དུར་སའི་ནང་ཁོང་ཁྲོ་མེ་ལྟར་འབར་ནས་དེ་ལ་ཡིད་ཚིམ་པའི་
མནར་གཅོད་ཅིག་གཏོང་དུ་ཆུགས་ཤིག དེ་ལ་སྐྱོན་མི་འདུག—གང་ལྟར《ས་ཅ་མོ་ཨེར་
གཟའ་ཚགས》སྟེང་ད་ནི་ཁོ་རང་སྐུ་གཤེགས་པའི་གནས་ཚུལ་མཐོང་མི་སྲིད།
བཞི།
དེ་ལྟར་གཟའ་འཁོར་ལྔ་རྒྱུན་ལྡན་དང་བྲོ་མེད་ཀྱིས་ཕར་འདས་སོང་། གཟའ་ཉི་མའི་
ཉིན་རེ་རེར《ས་ཅ་མོ་ཨེར་གཟའ་ཚགས》དེ་ནམ་ཡང་དུས་ཚོད་ལྟར་བསྐྱལ་ཡོང་ནའང་།
དེའི་སྟེང་ཏི་ཨེར་པོ་ལི“ཧྥུ་སི་ཐི་ཐེངས་གཅིག་ལའང་གླེང་མེད། དུས་དེར་ས་ལི་ཡིས་ངོ་མ་
391འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བཟོད་མ་ནུས་པར་ཁོ་རང་ཁོང་ཁྲོ་སྐྱེས་ནས་ན་རེ།
“འཆི་འོས་པའི་ལྟས་ངན་འདི་ལ་ལྟོས་དང་། བལྟས་ནས་ཡོང་ན་ཁོ་རང་འཆི་ཐུབ་
རྒྱུ་མ་རེད།”
ཡ་ལི་ཁོ་ཡིས་ཁོ་ལ་སྡིགས་དམོད་དྲག་པོའི་སྐད་ཆ་འགའ་བཤད་ནས་མུ་མཐུད་དུ་སྤྲོ་
སེམས་མེད་ཅིང་གཟབ་ནན་ལྡན་པའི་སྒོས།
“གལ་ཏེ་ཁྱོད་ཀྱིས་ད་སོ་མ་ཐོས་ན་ཧང་སང་དགོས་པའི་སྐད་ཆ་དེ་འདྲ་ཞིག་གང་
བྱུང་དུ་བཤད་དེ། དེར་མཐུད་ནས་རང་ཉིད་གློ་བུར་ཉིད་ལ་དབུགས་ཆད་པའི་དབང་དུ་
བཏང་ན། དེའི་རྗེས་ཁྱོད་ལ་བསམ་ཚོར་ཅི་འདྲ་ཞིག་ཡོད་སྲིད།”
ས་ལི་ཡིས་འདང་མ་བརྒྱབ་པར་ན་རེ།
“ངས་སེམས་ལ་ལས་བཟང་བར་འདོད། རྒྱུ་མཚན་ནི་ངས་སྐད་ཆ་དེ་ཁོག་ལ་བཅུག་
ནས་མ་བསྡད་པས་ཡིན།'
དེ་ནི་རང་བརྩི་བསམ་པས་ཁོ་ལ་སྐད་ཆ་འགའ་བཤད་དུ་བཅུག་པ་ཡིན་ལ། ཁོས་
དུས་དེར་རྒྱུ་རྐྱེན་ཅི་ཡང་ཡིད་ལ་མི་དྲན་པར་དེ་ནས་སྐད་ཆ་འདི་དག་གང་བྱུང་དུ་བཤད་
པ་ཡིན། དེར་མཐུད་ནས། ཁོས་ཟེར་བ་ནང་བཞིན་གྱི་ཁོའི “རྐང་བ་འཇོག་ས་གཞན་ཞིག་
བཙལ” བ་རེད། ཡང་ཅིག་བཤད་ན། མོའི་མདུན་ཐད་དུ་མི་མཐོང་སྐབས་གླགས་སུ་ཕར་
སོང་ནས་མོའི་རྩོད་མཁས་འཆད་མཁས་ཀྱི་སོ་ཡིས་ལྡད་པར་བྱོལ་བ་ཡིན།
ཟླ་བ་དྲུག་མིག་རྡེབ་ཙམ་གྱིས་འདས་སོང་། 《ས་ཅ་མོ་ཨེར་གཟའ་ཚགས》སྟེང་དུ་
ད་རུང་ཏི་ཨེར་པོ་ལི་ཡི་གནས་ཚུལ་བཀོད་མེད། དུས་སྐབས་འདིའི་ནང་དུ། ས་ལི་ཡིས་
ཐེངས་དུ་མར་ཉམས་ཚོད་བླངས་པ་ཡིན—དེའི་ནང་དོན་ནི། ཁོས་དོན་འདིའི་བྱུང་
འབྲས་ཤེས་འདོད་པ་ཤུགས་ཀྱིས་བསྟན་ཡོད། ཡ་ལི་ཁོ་ཡིས་ཁོའི་ཤུགས་བསྟན་ལ་ཁ་ཡ་
མ་བྱས། ས་ལི་ཡིས་མཇུག་མཐར་བློ་ཐག་བཅད་དེ། སྤོབས་པ་ཆེར་བསྐྱེད་ཀྱིས་སྟ་གོན་
392དབྱིན་སྒོར་ཁྲི་བརྒྱ་ཤོག་མ།
བྱས་ཤིང་། ཉེན་ཁ་བརྒྱུད་དེ་ངོ་གཏུག་ཐེངས་ཤིག་བྱས། དེ་ནས་ཁོས་ཐད་ཀར་དུ་གྲོས་གཞི་
བཏོན་པར་རྫུན་ཆས་སྤྲས་ནས་ཏི་ཨེར་པོ་ལི་སྡོད་པའི་སྡེ་བ་དེར་སོང་ཞིང་། ལྷ་འདྲེ་གང་
གིས་ཀྱང་མི་ཤེས་པར་དོན་འདིའི་གནས་ཚུལ་ངོ་མ་རྩད་ཞིབ་བྱས། ཡ་ལི་ཁོ་ཡིས་དེ་མ་
ཐག་ཁོ་རང་གི་ཉེན་ཁའི་འཆར་གཞི་དེ་རྩ་བ་ནས་བཀག་བྱུང་། མོས་བཤད་རྒྱུར།
“ཁྱོད་ཀྱིས་འདི་འདྲའི་ཐབས་བཀོད་ངན་པ་ཞིག་ཡིད་ལ་ཇི་ལྟར་དྲན་བྱུང་ངམ།
ཁྱོད་ཀྱིས་དེ་ལྟར་བྱས་ན་ངས་ལག་ཐོག་གི་ལས་ཀ་ཡང་བྲེལ་བ་ཤིན་ཏུ་ཆེ། ངེས་པར་དུ་མི་
མངགས་ནས་ཁྱོད་ལ་དུས་གཏན་ལྟ་སྐྱོང་བྱ་རུ་འཇུག་དགོས། བྱིས་པ་ཆུང་ཆུང་ཞིག་ལ་ལྟ་
བ་དེ་བཞིན། ཁྱོད་ཀྱིས་མེ་རྩེས་ནས་རང་ལུས་སྲེག་པ་འགོག་དགོས། ཁྱོད་རང་ད་དུང་སྡོད་
ཚུགས་པོ་བྱོས་ཤིག”
“ཨ་ལ། ཡ་ལི་ཁོ། ངས་དོན་འདི་སྒྲུབ་ཐུབ་པ་ཡིན། མི་གཞན་གྱིས་ཚོར་མི་སྲིད་
ཡ—ང་དོན་དག་འདི་ལ་ཡེ་ནས་གདེང་ཚོད་ཡོད།”
“ས་ལི“ཧྥུ་སི་ཐི་ལགས། ཁྱོད་ཀྱིས་མི་ཤེས་སམ། འདི་ལྟར་ཁྱོད་ཀྱིས་ཕྱོགས་ཕྱོགས་སུ་
སོང་ནས་རྩད་གཅོད་བྱེད་དགོས།”
“དེ་ལོས་ཡིན། འོན་ཀྱང་དེ་ལ་ཡང་འབྲེལ་བ་ཅི་ཞིག་ཡོད་དམ། སུས་ཀྱང་ང་ནི་སུ་
ཡིན་ལ་ཚོད་དཔག་བྱ་མི་ནུས།”
“ཧེ། ཁྱོད་ཀྱིས་མི་འདིས་ཇི་ལྟར་བཤད་པར་ཉོན་དང་། མ་འོངས་པའི་ཉིན་ཞིག་ལ།
ཁྱོད་ཀྱིས་ངེས་པར་ཤུལ་བཞག་རྒྱུ་རྫས་ལག་བསྟར་བྱེད་མཁན་ལ་བདེན་དཔང་བྱ་དགོས།
ཁྱོད་ཀྱིས་དོན་འདི་ལ་གཏན་ནས་རྩད་གཅོད་བྱས་མ་མྱོང་བ་རེད། དེའི་སྐབས་སུ་ཅི་འདྲ་
ཞིག་ཡིན་པ་སུས་ཤེས་སམ།”
ཁོས་དེ་བརྗེད་འདུག ཁོ་ལ་ཕྱིར་ལན་ལྡོན་པའི་སྐད་ཆ་མེད་པར་གྱུར་ནས་ད་ནི་ཅི་
ཡང་བཤད་རྒྱུ་མེད། ཡ་ལི་ཁོ་ཡིས་མུ་མཐུད་དུ་བཤད་རྒྱུར།
393འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“དེས་ན། ཁྱོད་ཀྱི་སེམས་དེ་ང་ལ་ཤི་རུ་ཆུགས། ད་ནི་དོན་འདིའི་སྟེང་རྙོག་གླེང་
རྫོགས་རྒྱུ་མེད་པ་ཞིག་མ་བྱེད། ཏི་ཨེར་པོ་ལི་ཡིས་ཁྱོད་ལ་གཡོ་ཐབས་དེ་བཀོལ་བ་ཡིན།
ཁྱོད་ཀྱིས་ད་དུང་དེ་ནི་གཡོ་ཐབས་ཤིག་རེད་མི་འདོད་དམ། ཁོས་ཡུན་རིང་ཞིག་ལ་ལྐོག་
ནས་ལྟ་བཞིན། བློ་སེམས་རྩེ་གཅིག་གིས་ཁྱོད་རང་གཡོ་ཐབས་དེའི་ནང་འཛུལ་བར་རེ་བ་
བྱེད་བཞིན་ཡོད་ངེས། ཧིན། ཁོ་རང་བློ་ཕམ་སྐྱེ་སྲིད་དེ——ཉུང་མཐར་ཡང་ངས་དོགས་
ཟོན་བྱེད་བཞིན་པའི་སྐབས་སུ་ས་ལི།”
“དེས་ན། ”
“ཁྱོད་རང་འཇིག་རྟེན་དུ་གསོན་བསྡད་ཚེ། ལོ་བརྒྱ་ལ་གསོན་ཐུབ་ནའང་། ད་ཁྱོད་
གཏན་ནས་རྩད་གཅོད་བྱེད་དུ་མ་འགྲོ། ཁྱོད་ཀྱིས་ཁག་ཐེག་བྱེད་དགོས།”
“དེས་ན་ཆོག་གི” ཞེས་ཁོས་དབུགས་རིང་ཞིག་འཐེན་ཏེ། ཅི་བྱ་གཏོལ་མེད་
སྒོས་བཤད།
དེའི་སྐབས་ཡ་ལི་ཁོ་ཡི་སེམས་གཉོམ་པོར་གྱུར་ནས་མོ་ན་རེ།
“ཁྱོད་བྲེལ་འཚུབ་ལངས་མི་དགོས། ང་ཚོ་ཉི་མ་རེ་རེར་ཕྱུག་པོར་འགྱུར་བཞིན་ཡོད་
དེ། ང་ཚོས་བཟོད་སེམས་གང་ཡོད་ཀྱིས་ངང་སྒུག་བྱ་ཆོག རྩ་བ་ནས་མྱུར་འགྲུབ་ཡོང་བར་
བྲེལ་མི་དགོས། ང་ཚོའི་ཡོང་སྒོའི་གྲངས་མི་ཆེ་ནའང་བརྟན་པོ་བརྟན་རྐྱང་ཡིན། ཡུན་རིང་
འཕར་བཞིན་ཡོད། དུས་བཅད་ཚོང་ཟོག་དེ་དག་ཉོ་ཚོང་གི་སྐོར་ལ། ངས་ཡེ་ནས་ཚོད་
དཔག་འཆུག་པ་ཐེངས་གཅིག་ལའང་ཡོད་མ་མྱོང——དེ་ཚོ་ཁྲི་ཁྲི་འབུམ་འབུམ་གྱིས་ཁེ་
སྤོགས་སུ་འབབ་བཞིན་ཡོད། རྒྱལ་ནང་དུ་ངེད་ཚོའི་ཁྱིམ་ཚང་མ་གཏོགས་སུ་ཞིག་འདི་
ལྟར་དར་རྒྱས་གོང་འཕེལ་དུ་འགྲོ་བཞིན་ཡོད་དམ། ང་ཚོས་སྔར་ནས་འབྱོར་ཕྱུག་གི་འཚོ་
བ་རོལ་བཞིན་ཡོད། དེ་ཙམ་ཡང་ཁྱོད་ཀྱིས་མི་ཤེས་སམ།”
“དེ་ངས་ཤེས། ཡ་ལི་ཁོ། ངོ་མ་དེ་འདྲ་རེད།”
394དབྱིན་སྒོར་ཁྲི་བརྒྱ་ཤོག་མ།
“དེས་ན་དཀོན་མཆོག་གིས་ང་ཚོར་གནང་བ་ཐམས་ཅད་ལ་ཐུགས་རྗེ་ཆེ་ཞུ་འོས་
ཏེ། ཡང་བསྐྱར་གཞན་ལ་སེམས་ཁུར་བྱ་མི་དགོས། ཁྱོད་ཀྱི་སེམས་ལ་དཀོན་མཆོག་གི་
གཟིགས་སྐྱོང་ཁྱད་པར་བ་དང་ལམ་སྟོན་མེད་ན། ང་ཚོས་ཡ་མཚན་ཆེ་བའི་གྲུབ་འབྲས་
འདི་འདྲ་ཞིག་ལེན་ཐུབ་བམ་འདོད་དམ།”
ཁོས་སྐད་ཆ་ཐོན་ལ་མ་ཐོན་གྱིས་བཤད་རྒྱུར། “མིན——མི་ཐུབ། ངས་དེ་མི་ཐུབ་པར་
འདོད” ཅེས་དེར་མཐུད་ནས་སེམས་འགུལ་ཐེབས་ཤིང་བརྩི་འཇོག་ཡིད་སྨོན་གྱི་བཤད་
སྟངས་ཀྱིས་ན་རེ། “འོན་ཀྱང་། ཤེས་རིག་དང་ཐབས་ཇུས་ཀྱི་བཀོལ་སྤྱོད་གླེང་དགོས་ཚེ།
སོང་ནས་མ་རྐང་ལ ‘ཆུ་ལྷད་བསྲེ་བལ’ དང་། ཡང་ན་གཡོ་ཐབས་ཀྱིས་ཧྭ་ཨེར་ཅེ་ཡི་ཁེ་
བཟང་བཙལ་དགོས། ངས་ཁག་ཐེག་བྱེད་ཐུབ་པ་ནི་འདིའི་ཕྱོགས་ཁྱོད་ལ་ཕྱི་རོལ་གྱི་ཆ་རྒྱུས་
མེད་པའི་ལག་རོགས་ཤིག་དེ་ལས་མི་མཁོ། གལ་ཏེ་ངས་རེ་བ་ངོ་མར……”
“ཨ་ལ། ཁྱོད་ཀྱིས་ང་ལ་ཁྱོད་ཀྱི་ཁྱི་ཁ་དེ་ཟུམས་ཤིག ངས་ཤེས་ཡོད་དེ། ཁྱོད་ཀྱིས་
མི་ལ་གནོད་སྐྱེལ་བའི་ངན་སེམས་བཅངས་མེད་པའམ། ཡང་ན་ལྷ་ལ་ཕོག་ཐུག་གཏོང་རྒྱུ་
མི་དྲན་པ་ནི་བྱིས་པ་བསམ་མེད་འདྲ་བའི་ཁྱོད་འདི་ཡིན། འོན་ཀྱང་། བལྟས་ནས་ཡོང་ན་
ཁྱོད་ཀྱིས་ཁ་གྲག་མ་ཐག རང་དབང་མེད་པར་སྐད་ཆ་ཡ་མཚན་ཅན་འགའ་བཤད་སྲིད།
ཁྱོད་ཀྱིས་ང་རང་ལ་ནམ་རྒྱུན་སེམས་ཁྲལ་ཆེན་པོ་བྱེད་དུ་འཇུག་སྲིད། ཁྱོད་ཀྱི་ཆེད་དང་
ང་ཚོ་ཚང་མའི་ཆེད་དུའང་སེམས་ཁྲལ་ཆེན་པོ་བྱེད། སྔོན་ཆད་ང་ནི་གནམ་ལྕགས་ཐོག་
ལ་མི་སྐྲག་པ་ཡིན། འོན་ཀྱང་ད་ལྟ། ཐོག་སྒྲ་ཐོས་པ་ན་ངས…………
99
མོའི་མིད་པ་བརྣངས་བྱུང་། དེ་ནས་ངུ་རྒྱངས་ཆེན་པོ་བྱས་ནས་མུ་མཐུད་དུ་མར་
བཤད་མ་ནུས། རྣམ་པ་འདིས་ས་ལིའི་སེམས་ཧ་ཅང་བཟོད་གླགས་བྲལ་བར་བཏང་།
[1] མ་རྐང་གསར་བ་བཀྲམས་ནས་ཁྲིམས་དང་མི་མཐུན་པར་སྤྱིའི་འཛིན་ཤོག་གི་ངོས་རྒྱ་ཇེ་ཆེར་
བཏང་བ་ལ་མཚོན།
395འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཁོས་མོ་པང་དུ་འཁྱུད་དེ་གཅེས་བྱིལ་གཏོང་བ་དང་། སེམས་གསོ་བྱས་ནས་ཕྱིན་ཆད་སྔར་
ལས་བཟང་བའི་མི་ཞིག་བྱེད་པར་ཁག་ཐེག་བྱས། དུས་མཚུངས་སུ་རང་ཉིད་ལ་ལེ་བདའ་
བྱས་པ་མ་ཟད། འགྱོད་སྡང་མཉམ་སྐྱེས་ཀྱིས་མོས་གུ་ཡངས་གཏོང་བར་ཞུ་བ་བྱས། ཁོའི་
འདི་ནི་བསམ་པ་རྣམ་དག་ལས་བྱུང་བ་ཞིག་ཡིན། ཁོས་རང་ཉིད་ཀྱིས་སྔོན་ཆད་སྒྲུབ་པའི་
དོན་ལ་ཞེ་གནོང་སྐྱེས་ནས་བློས་གཏོང་གང་རུང་བྱེད་པར་གྲ་སྒྲིག་བྱས་ཏེ་རང་ཉིད་ཀྱི་
ནོར་འཁྲུལ་ལ་ཁ་གསབ་བཏང་།
དེ་ནས་ཁོས་ལྐོག་ཏུ་དོན་འདིའི་ཆེད་དུས་ཡུན་རིང་པོར་རང་སྐྱོན་རང་བརྟག་གཏིང་
ཟབ་ཅིག་བྱས་ནས་བལྟས་ནས་ཡོང་ན་ཆེས་འོས་འཚམ་ཡིན་པའི་དོན་དག་འགའ་ཤས་
ཤིག་བསྒྲུབ་པར་ཐག་བཅད་པ་ཡིན། ཁ་ནང་ནས་སྔར་བྱས་རྒྱབ་སྐྱུར་དང་ཕྱིན་ཆད་སྤང་
བླང་ལ་ཁག་ཐེག་བྱེད་རྒྱུ་ལས་སླ་མོ་ཞིག་ཡིན། དེ་མིན་ནམ། ཁོས་སྔར་ནས་དེ་འདྲའི་ཁག་
ཐེག་བྱས་ཟིན། འོན་ཀྱང་དེ་ལྟར་བྱས་ན་འབྲས་བུ་ངོ་མ་འབྱུང་ཐུབ་བམ། རྟག་བརྟན་གྱི་
འབྲས་བུ་བཟང་པོ་ཞིག་འབྱུང་ཐུབ་བམ། མི་ཐུབ་སྟེ། དེ་ནི་གནས་སྐབས་ཙམ་ཡིན—
ཁོས་རང་ཉིད་ཀྱི་ཞན་ཆ་རྟོགས་པ་མ་ཟད། ཧ་ཅང་འགྱོད་སྣང་ཆེན་པོས་རང་ཉིད་འདི་
ཙམ་ལ་ཁས་བླངས—ཁོས་ཁོ་རང་གི་ཁག་ཐེག་རྟག་བརྟན་ཡོང་དུ་འཇུག་མི་ནུས། ཁོས་
ངེས་པར་སྔར་ལས་ལག་ལེན་དུ་འཁྱོལ་ཐུབ་ངེས་ལ། སྔར་ལས་མི་ལ་ཕན་པའི་དོན་ཞིག་
དྲན་དགོས། མཇུག་མཐར་ཁོས་དོན་ཞིག་ཡིད་ལ་དྲན་པ་ཡིན། ཁོས་ཕངས་སེམས་མེད་
པའི་ངང་དུས་ཡུན་རིང་པོར་སྒོར་གཅིག་རེ་གཅིག་རེ་བྱས་ནས་བསགས་པའི་སྙིང་བརྩེ་
བའི་གསོག་དངུལ་སྒུལ་བར་འདོད། ཁང་བའི་ཡང་རྩེར་ཐོག་འགོག་གི་ཁབ་ཅིག་བཙུགས།
དེ་ནས་ཅང་མ་འགོར་བར། ཁོ་རང་སླར་ཡང་གོམས་ངན་བསྐྱར་དར་གྱི་ལམ་དུ་ཞུགས།
གོམས་སྲོལ་གྱིས་ཅི་འདྲའི་ཡ་མཚན་གྱི་བྱས་རྗེས་ངོ་མཚར་ཅན་ཞིག་གསར་བཏོད་
བྱེད་ནུས་ཨང་། དེས་མི་ཚད་གོམས་སྲོལ་ཡང་ཅི་འདྲའི་མགྱོགས་མྱུར་དང་འགྲུབ་སླ་བ་ཞིག་
396དབྱིན་སྒོར་ཁྲི་བརྒྱ་ཤོག་མ།
ཡིན—འདིར་བསྟན་པ་ནི་བརྩི་མཐོང་བྱེད་རིན་མེད་པའི་གོམས་སྲོལ་དེ་དག་གཏོགས་
ལ། རྩ་བ་ནས་ང་ཚོའི་མི་ཚེ་བསྒྱུར་སྲིད་པའི་གོམས་སྲོལ་ཡང་འདུས། གལ་ཏེ་ང་ཚོ་གློ་བུར་
བསྟུད་མར་ཉིན་གཉིས་ཀྱི་མཚན་མོའི་ཆུ་ཚོད་གཉིས་པའི་སྟེང་སད་པ་ན། ང་ཚོས་རང་ཉིད་
ལ་སེམས་ཁུར་བྱེད་དགོས། རྒྱུ་མཚན་ནི། ད་དུང་བསྟུད་མར་མར་སོང་ན། གློ་བུར་བྱུང་བའི་
གནས་ཚུལ་དེ་གཏན་ཆགས་ཀྱི་གོམས་སྲོལ་ཞིག་ཏུ་འགྱུར་ཐུབ་པས་ཡིན། ཡང་ཟླ་རེའི་ནང་
ཉིན་རེར་ཝེ་ཧྲི་ཁའེ་ཆང་ཁམ་དོ་རེ་འཐུང་བ་དང་འདྲ་བར…………འོན་ཀྱང་། རྒྱུན་ལྡན་གྱི་
དོན་འདིའི་རིགས་ང་ཚོ་ཚང་མས་ཤེས་ལ། འདི་ནས་དེ་ཚོ་མང་པོ་བཤད་མི་དགོས།
བར་སྣང་ནས་ཐོག་ཁང་བསྐྲུན་པའི་གོམས་སྲོལ་དང་། ཉིན་དཀར་རྨི་ལམ་རྨི་བའི་
གོམས་སྲོལ—དེ་ཤུགས་ཆེ་རུ་སོང་བ་ཅི་འདྲའི་མགྱོགས་ཤིང་མྱུར་བ་ལ། དེས་མི་ལ་ཅི་
འདྲའི་དགའ་བ་ཆེན་པོ་ཞིག་ཁྱེར་ཡོང་། ང་ཚོར་ཁོམ་པ་ཞིག་བྱུང་ཚེ། ཅི་འདྲའི་བྲེལ་མྱུར་
སྒོས་དེའི་ཁྲོད་དུ་བཟི་སྣང་སྐྱིད་པོ་བཙལ་དུ་སྙེག་པ་ཡིན་ལ། ང་ཚོས་དགའ་སྣང་འདི་དག་
གི་ཆེད་དུ་སེམས་པ་ཤོར་ནས། ང་ཚོའི་བླ་སྲོག་ཀྱང་དེ་ཚོའི་རླབས་རྒྱུན་ཁྲོད་ནུབ་པར་བྱ་
སྲིད་ཅིང་། དེ་ཚོའི་ཡིད་འཕྲོག་གི་འཕྲུལ་སྣང་དག་གིས་ཡིད་སེམས་ཡོངས་སུ་མྱོས་པར་
བཅུག—དེ་མིན་ནམ། ང་ཚོའི་ཆོ་འཕྲུལ་འཚོ་བ་དང་ང་ཚོའི་དངོས་ཡོད་འཚོ་བ་ནི་དེ་
འདྲའི་མགྱོགས་ཤིང་མྱུར་ལ་ཡང་མཉམ་དུ་གཅིག་འདྲེས་གཅིག་སྦྲེལ་སླ་བ་ཞིག་ཡིན་པ་
དེས། ང་ཚོར་ད་ནི་དེ་གཉིས་སོ་སོར་དགར་བའི་ཐབས་མེད་པར་བཏང་།
ཡང་ཅང་མ་འགོར་བར། ཡ་ལི་ཁོ་ཡིས་ཀྲི་ཅ་ཀའོ་ཡི་ཉིན་རེའི་ཚགས་པར་ཞིག་དང་
《ཧྭ་ཨེར་ཅེ་ཡི་སྟོན་བྱེད་ཚགས་པར》ཞིག་མངགས་ཉོ་བྱས། མོས་ནོར་སྲིད་གནས་ཚུལ་
ལ་ལྷག་པར་མཉམ་འཇོག་བྱེད་ཅིང་། གཟའ་འཁོར་ཧྲིལ་བོར་སེམས་ཞིབ་མོས་ཚགས་
པར་དེ་དག་ལ་ཞིབ་འཇུག་གནང་བ་ནི། གཟའ་ཉི་མར《གསུང་རབ》ལ་ཞིབ་འཇུག་བྱེད་
པ་དང་ཀུན་ནས་མཚུངས། ས་ལི་ཡིས་མོར་ལུས་ངག་ཡིད་གསུམ་གྱིས་ཡི་རང་དད་བཀུར་
397འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བྱས་ནས། ཁོས་མཉམ་བཞག་པར། མོ་ནི་དངུལ་འཛིན་ཕྱོགས་ཀྱི་སྔོན་དཔག་དང་ཉོ་ཚོང་
ལ། དངོས་པོའི་ཚོང་ར་ཡིན་ཡང་ཆོག་ལ་བསམ་པའི་ཚོང་ར་ཡིན་ཡང་ཆོག མོའི་ལྷན་
སྐྱེས་ཀྱི་ཤེས་རབ་དང་བརྡར་ཤ་གཅོད་པའི་ནུས་ཤུགས་དེའི་ཡར་རྒྱས་དང་གོང་འཕེལ་ནི་
དེ་འདྲའི་མགྱོགས་ཤིང་བརྟན་པ་ཞིག་རེད། མོས་འཇིག་རྟེན་མི་ཡུལ་དུ་མ་རྐང་གི་ཉོ་ཚོང་
གཉེར་སྐབས་བཏོན་པའི་བློ་ཁོག་དང་སྙིང་སྟོབས་དེ། ཁོས་མཐོང་ནས་མོའི་ཆེད་དུ་སྤོབས་
པ་སྐྱེད་པར་གྱུར། མོས་བསམ་བློའི་སྟེང་གི་ཉོ་ཚོང་བྱེད་སྐབས་བཟུང་བའི་དམ་སྲུང་གི་
གཟབ་ནན་སྤྱོད་སྟངས་དེ་འདྲ་ལའང་། དེ་དང་མཚུངས་པའི་སྤོབས་པ་སྐྱེད་པར་གྱུར།
ཁོས་མཉམ་འཇོག་བྱས་པར་མོ་ལ་ཕྱོགས་འདི་གཉིས་ཚང་མར་མགོ་མཇུག་བར་རྒྱུན་
འཁྱོངས་ཐུབ་པའི་ཀླད་པ་གསལ་བོ་ཞིག་ཡོད་ལ། མོས་ནམ་རྒྱུན་འགྲན་ཟླ་བྲལ་བའི་སྙིང་
སྟོབས་ཀྱིས་འཇིག་རྟེན་མི་ཡུལ་གྱི་དུས་བཅད་ཚོང་ཟོང་ཉོ་ཚོང་སྟེང་ཚོང་པ་མགོ་བདེ་
བྱེད་པ་ཡིན། འོན་ཀྱང་འདི་ནས་སེམས་ཆུང་སྒོས་དབྱེ་མཚམས་ཤིག་ཕྱེ་དགོས་ཏེ—
མོས་གཞན་པའི་ཉོ་ཚོང་སྟེང་ནམ་ཡང་ཁེ་ཉོ་དཀོན་འཚོང་བྱེད་མཁན་བྱེད་པ་ཡིན། མོའི་
ཐབས་ཇུས་ལ་རྣམ་དཔྱོད་ཀྱི་བློ་གྲོས་ཧ་ཅང་ཕྱུག་ཅིང་སྟབས་བདེ་ཡིན་ཏེ། མོས་ཁོ་ལ་
འགྲེལ་བཤད་གནང་བ་ཇི་བཞིན། མོས་འཇིག་རྟེན་མི་ཡུལ་གྱི་དུས་བཅད་ཚོང་ཟོང་གི་ཉོ་
ཚོང་གཉེར་བའི་རྒྱུ་མཚན་ནི། སྐབས་འཚོལ་བའི་ཆེད་དུ་ཡིན་ལ། མོས་བསམ་བློའི་སྟེང་
གི་དུས་བཅད་ཚོང་ཟོང་ཉོ་ཚོང་བྱེད་པའི་རྒྱུ་མཚན་ཡང་མ་རྩ་གཏོང་བའི་ཆེད་དུ་ཡིན།
མོས་དེའི་ནང་སྣ་གཅིག་ལ་མ་རྩ་གཏོང་སྐབས། ཚད་ཐིག་ཆེས་དམའ་བའི་ཁེ་སྤོགས་
བླངས་པ་ལས་དགའ་བར་མ་ཟད་རེ་བ་ཉག་ཙམ་ཞིག་བཟུང་བ་ཡིན། འོན་ཀྱང་གཞན་དེ་
འདྲའི་སྐབས་གླགས་འཚོལ་སྐབས། ཅི་ཞིག “ཚད་ཐིག་ཆེས་དམའ་བ་ཡིན་མིན་ལ” ཁ་
ཡ་མི་བྱེད་པ་ཡིན—མོས་ངེས་པར་དུ་མ་རྩའི་ཁེ་སྤོགས་ཀྱི་སྒོར་མོ་ཆེན་པོ་ལེན་དགོས་
པར་མ་ཟད། མ་རྐང་དེའི “ཐོ་འགོད་འབྲི་དེབ་སྟེང” གི་རྒྱུ་བདག་བརྗེ་དགོས
398དབྱིན་སྒོར་ཁྲི་བརྒྱ་ཤོག་མ།
ཟླ་བ་འགའ་ཡི་དུས་ཡུན་ཐུང་ངུ་ཙམ་བརྒྱུད་རྗེས། ཡ་ལི་ཁོ་དང་ས་ལི་ཡི་བསམ་པའི་
བཀོད་ཤུགས་ལ་སྔར་ནས་ཡར་རྒྱས་ཕན་ནུས་ལྡན་པར་གྱུར་ཡོད། ཉིན་རེའི་སྦྱོང་བརྡར་
དང་བསྟུན་ནས། འཕྲུལ་ཆས་འདི་གཉིས་ནས་དེ་གཉིས་ཀྱི་བྱ་འགུལ་ཁྱབ་ཁོངས་ཀྱི་གཞི་
རྒྱ་ཇེ་ཆེར་བཏང་སྟེ་དེ་ཚོའི་བྱ་བའི་ཕན་ནུས་ཇེ་ཆེར་སྤེལ། དེའི་མཇུག་འབྲས་ནི། ཡ་ལི་
ཁོ་ཡིས་སྟོང་བསམ་ཁྲོད་ཀྱི་སྒོར་མོའི་ཁེ་སྤོགས་བླངས་པ་དེ། ཆེས་ཐོག་མར་རྨི་ལམ་གཏོང་
བའི་ཁྲོད་བླངས་པའི་ཁེ་སྤོགས་ལས་མགྱོགས་པ་ཡིན་ལ། ས་ལི་ཡིས་སྒོར་མོ་ལྷག་མ་དེ་
དག་བག་མེད་སྒོས་བརླགས་པའི་འཇོན་ཐང་དེ། ཡུན་རིང་པོར་མོས་ཁེ་སྤོགས་ཅི་དགར་
ལེན་པའི་ནུས་ཤུགས་དང་དོ་ཟླ་མཉམ་པར་འདུག དང་ཐོག་ཡ་ལི་ཁོ་ཡིས་ཚོད་དཔག་
བྱས་པ་ལྟར་ན། རྡོ་སོལ་གཏེར་ཁའི་ཕྱོགས་ལ་མ་རྐང་བཏང་ན། ད་རུང་ཟླ་བཅུ་གཉིས་
ཀྱི་དུས་ཚོད་ཡོད་ཚེ་རྒྱལ་ཁ་ཐོབ་ངེས་ཡིན། འཐད་པ་མིན་ན་དུས་བཅད་ཕལ་ཆེར་ཟླ་
དགུ་ལ་ཇེ་ཐུང་དུ་བཏང་ཆོག འོན་ཀྱང་། སྔོན་ཆད་ནོར་སྲིད་ཕྱོགས་འབྲེལ་ཡོད་ཀྱི་སྟོང
བསམ་ཁྲོད་དུ། མོའི་བྱ་བའི་ཕན་ནུས་ད་དུང་ཤིན་ཏུ་དམའ་བ་ཞིག་ཡིན། བྱ་བའི་བྱེད་
ཐབས་ཀྱང་བྱིས་བློ་རང་བཞིན་ཅན་དང་། མཛུབ་སྟོན་མེད་ཅིང་། ཉམས་མྱོང་གིས་དབེན་
ལ། དངོས་སྦྱོང་དེ་ལས་ཉུང་བ་ཞིག་ཡིན། འོན་ཀྱང་མ་འགྱངས་ཡར་སྔོན་མོས་འདིའི་
ཕྱོགས་ལ་ཕན་པའི་རོགས་འདེགས་རྙེད། དེར་མཐུད་ནས་ཟླ་དགུ་ཡི་དུས་བཅད་ཀྱང་མི་
སྣང་བར་ཕར་འདས་ཏེ། སྟོང་བསམ་ཁྲོད་ཀྱི་སྒོར་ཆིག་ཁྲིའི་མ་རྩ་བཏང་བ་དེས་ཀྱང་ལྡབ་
གསུམ་གྱི་ཁེ་སྤོགས་ཁྱེར་ནས་རྒྱལ་ཁའི་ངང་ཕྱིར་སླེབས་བྱུང་།
ཧྥུ་སི་ཐི་བཟའ་ཟླ་གཉིས་ལ་མཚོན་ན། དེ་ནི་དགའ་སྤྲོ་ཆེན་པོ་སྐྱེ་དགོས་པའི་ཉི་མ་
ཞིག་ཡིན། ཁོ་ཚོ་ཚང་མ་དགའ་ནས་ཁ་གདངས་མིག་ཅེར་དུ་གྱུར། ཡང་ཅིག་བཤད་ན་ཁོ་
ཚོ་དེ་ལྟར་ཁ་གདངས་མིག་ཅེར་བྱས་པར། ད་དུང་རྒྱུ་མཚན་གཞན་པ་ཞིག་ཡོད་དེ། ཚོང་
རའི་གནས་ཚུལ་ལ་དུས་ཚོད་རིང་ཞིང་ཕྱོགས་མང་པོའི་སྒོ་ནས་ཞིབ་ལྟ་བྱས་པར་བརྒྱུད།
399འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཉེ་སྔོན་ཡ་ལི་ཁོ་ཡིས་སེམས་ཁྲལ་ཆེན་པོ་བྱས་ནས་བླ་འདར་ཞིང་སྙིང་མི་བདེ་ལ། ཐེངས་
དང་པོར་ཚོད་ལྟའི་རང་བཞིན་གྱི་ཉེན་མཆོང་བྱས་པར། ལྷག་མའི་ཤུལ་བཞག་རྒྱུ་རྫས་
སྒོར་ཁྲི་གཉིས་བཀོལ་ནས “འགྱུར་རྟེན་ཉོ་ཚོང” བྱས། སྣང་ངོར་མོས་མ་རྐང་འཕར་
བཞིན་པ་སྔར་ནས་མཐོང་བྱུང་ལ། ཉུང་ཙམ་ནས་ཉུང་ཙམ་ཡར་འཕར་བ་རེད3.
འོན་ཀྱང་ཚོང་རའི་འཁོར་སྐྱོད་དུས་ནམ་ཡང་གློ་བུར་མར་རྡིབ་ཤས་ཆེ་བ་ཡིན—བྲེལ་
འཚུབ་ཀྱི་སེམས་ཁམས་ཀྱིས་སྔར་ནས་མོ་སྡོད་ཐབས་མེད་པར་བཟོས་ནས—འགྱུར་
རྟེན་ཉོ་ཚོང་ཕྱོགས་ལ་མོ་ད་རུང་རྒྱུས་མེད་ཡིན་ལ། ད་རུང་ཆ་རྒྱུས་མེད མོས་སྟོང་
བསམ་གྱི་གློག་འཕྲིན་བཏང་སྟེ། སྟོང་བསམ་གྱི་བར་ཁེ་བ་ལ་སྟོང་བསམ་གྱི་མཛུབ་སྟོན་
གནང་སྟེ་ཁོ་ལ་མ་རྐང་ཕྱིར་བཙོང་དུ་བཅུག མོས་སྒོར་ཁྲི་བཞི་ཡི་ཁེ་སྤོགས་ལོན་ན་སྔར་
ནས་འདང་འདུག་ཟེར། མ་རྐང་ཕྱིར་བཙོངས་རྗེས་ཀྱི་ཉིན་དེར། རྡོ་སོལ་བརྐོ་ལས་ཕྱོགས་
ཀྱི་མ་རྩ་བཏང་བ་དེས་ཀྱང་སྐྱེད་འབོར་ཆེན་པོ་ཁྱེར་ནས་ཐོན་བྱུང་། གོང་ནས་བཤད་པ་
ནང་བཞིན། བཟའ་ཟླ་གཉིས་དགའ་ནས་སྐད་ཆའང་བཤད་མི་ནུས། ཉིན་དེའི་མཚན་མོར།
ཁོ་ཚོ་དེ་ནས་བསྡད་དེ། ཅི་བྱེད་གཏན་ནས་མི་ཤེས་པར་དགའ་བས་མྱོས་ཤིང་། ཤུགས་ཡོད་
ཚད་ཀྱིས་མི་ལ་དགའ་སྤྲོ་ཚད་མེད་སྟེར་བའི་དོན་དང་། དགའ་ཐག་ཆོད་པའི་དོན་དེར་
མྱོང་རོལ་བྱས་པ་ཡིན། མ་གཞི་ད་ལྟའི་ཁོ་གཉིས་མི་ལུས་ཀྱི་བཙོང་གོང་དངོས་མ་དེ་ཆད་
ལུས་མེད་པར་སྒོར་ཁྲི་བཅུ་ལ་སླེབས་ཡོད་པ་དེ་ནི་སྟོང་བསམ་ཁྲོད་ཀྱི་དངུལ་སྒོར་ཡིན། ཁོ་
ཚོའི་གནས་ཚུལ་ནི་གོང་ནས་བཤད་པ་ནང་བཞིན་ཡིན་ནོ། །
འདི་ནི་ཡ་ལི་ཁོ་ཡིས་ཐེངས་མཇུག་མར་འགྱུར་རྟེན་ཉོ་ཚོང་ལ་སེམས་ཁྲལ་བྱས་པ་
ཡིན་པས། ཉུང་མཐར་ཡང་མོས་ཐེངས་དང་པོར་བསྒྲུབས་པ་ནང་བཞིན་སྐྲག་ནས་མཚན་
[1] མ་རྐང་འཛིན་མཁན་དང་བར་ཁེ་བ་ཚང་མས་མ་རྩའི་ཚོང་རྟགས་ཀྱི་ཉོ་ཚོང་འདོན་སྤྲོད་བྱེད་པ།
[2] བརྒྱ་ཆ་སྟེ། དངུལ་འཛིན་ཉོ་ཚོང་གི་རིན་གོང་འཕར་རྡིབ་མཚོན་པའི་ཆེས་ཆུང་བའི་རྩིས་གཞི།
400དབྱིན་སྒོར་ཁྲི་བརྒྱ་ཤོག་མ།
མོར་གཉིད་ཁུག་ཐབས་བྲལ་ལ། ངོ་མདོག་སྐྱ་བོར་གྱུར་པ་དང་མི་འདྲ།
དེ་ནི་ངོ་མ་རྗེས་དྲན་བྱེད་རིན་ཡོད་པའི་མཚན་མོ་ཞིག་ཡིན། རིམ་བཞིན་དུ་ཕྱུག་
འགྱུར་འདུ་ཤེས་དེ་སྔར་ནས་བཟའ་ཟླ་གཉིས་ཀའི་བླ་སྲོག་ཏུ་ཐིམ་ཟིན་ལ། དེར་མཐུད་
ནས། ཁོ་ཚོས་སྒོར་མོ་དེ་དག་ཇི་ལྟར་ཐག་གཅོད་བྱེད་པར་ཞིབ་འདང་རྒྱག་མགོ་བརྩམས།
གལ་ཏེ་རྨི་ལམ་རྨི་མཁན་གཉིས་ཀྱི་མིག་མདངས་ལས་ཕར་ཕྱོགས་སུ་བལྟ་ཐུབ་ན། ང་ཚོས་
ཁོ་ཚོའི་གྲལ་འགྲིག་པའི་ཤིང་ཁང་ཆུང་བ་དེ་སྔར་ནས་མི་སྣང་བར་གྱུར་པ་མཐོང་སྲིད་
ལ། དེའི་ཚབ་ཏུ་སོ་ཕག་བརྩིགས་པའི་ཐོག་ཁང་ཉིས་རྩེག་ཅིག་དང་། མདུན་ཕྱོགས་སུ་ད་
དུང་ལྕགས་བླུགས་དྲ་མའི་ར་བ་ཞིག་ཡོད་པ་མཐོང་སྲིད། ང་ཚོས་འགྲུལ་ཁང་གི་གནམ་
གཅལ་གཤམ་དུ་ཡལ་གའི་དབྱིབས་ཅན་གྱི་དཔྱང་སྒྲོན་གསུམ་བཏགས་པ་མཐོང་སྲིད་ལ།
ང་ཚོས་རྙིང་ཞིང་ཐེད་པའི་ས་གདན་ཕལ་བ་དེ་རྟགས་རེའི་རིན་གོང་སྒོར་གཅིག་ཟུར་ལྔ་
ཡིན་པའི་པུའུ་ལུའུ་སའེ་ཨེར་ས་གདན]རྩ་ཆེན་དུ་བརྗེས་ཡོད་པ་མཐོང་སྲིད། ང་ཚོས་མི་
ཁྱིམ་ཕལ་བས་སྤྱོད་པའི་མེ་ཐབ་དེ་སྔར་ནས་མེད་པར་གྱུར་ལ། དེའི་ཚབ་ཏུ་ཞིབ་ཚགས་
ལྡན་པའི་རང་འགུལ་མེ་འབུད་ཀྱི་མེ་ཐབ་ཆེན་པོ་བཞག་ནས་ཡང་སྟེང་དུ་སྤྲིན་དཀར་
སྲབ་མོའི་ཐབ་སྒོ་ཞིག་སྤྲད་དེ། རྔམ་བརྗིད་ཀྱི་ཉམས་ཤིག་མངོན་འདུག་པ་མཐོང་སྲིད། ང་
ཚོས་ད་དུང་གཞན་པའི་དངོས་པོ་སྟེ། དེ་ནང་ཤིང་རྟ་སྟབས་བདེ་ཞིག་དང་། བལ་བཟོས་
ཚིགས་ལྕིབས་དེ། རྒྱ་ཞྭ་དེ། ཡང་ན་དེའི་རིགས་ཀྱི་དངོས་པོ་ཡོད་པ་མཐོང་སྲིད།
སྐབས་དེ་ནས་བཟུང་། བུ་མོ་དང་ཁྱིམ་མཚེས་ཚོས་མཐོང་བ་ནི་ད་དུང་སྔར་གྱི་ཤིང་
རྙིང་ཁང་བ་ཡིན་མོད། ཡ་ལི་ཁོ་དང་ས་ལིའི་མིག་ནང་དུ་སྔར་ནས་སོ་ཕག་ཁང་བ་ཉིས་
རྩེག་ཅིག་ཏུ་གྱུར་ཟིན་ཏེ། ཡ་ལི་ཁོ་ཡིས་སྟོང་བསམ་ཁྲོད་ཀྱི་སོལ་རླངས་ལ་གླ་རིན་སྟེར་
བར་ཚིག་པ་མི་ཟ་བའི་མཚན་མོ་གཅིག་ཀྱང་མེད། ཡང་ནམ་རྒྱུན་ས་ལི་ཡི་ཅི་ཡང་མི་
[1] གཙོ་སྐུད་ཀྱི་སྟེང་དུ་ཚོན་མདོག་ལུག་བལ་གྱི་རི་མོ་འཐག་པའི་ས་གདན་རིགས་ཤིག
401འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བསམ་པའི་ཚིག་ལན་ཁྲོད་ནས་སེམས་གསོ་རྙེད་དེ། “དེ་ལ་ཡང་ཅི་སྐྱོན། གང་ལྟར་ང་
ཚོས་སྟེར་ནུས་པ་ཡིན།”
ཁོ་ཚོ་ཕྱུག་པོར་གྱུར་པའི་ཉིན་དེའི་མཚན་མོ་དེར་ཁྱོ་ཤུག་གཉིས་ཉལ་དུ་འགྲོ་སྐབས།
ངེས་པར་རྟེན་འབྲེལ་ཞུ་བའི་ཐག་བཅད་སོང་། ཁོ་ཚོས་ངེས་པར་གསོལ་སྟོན་ཞིག་བཤམ་
དགོས—རེད། བཀོད་པ་འདི་རེད། འོན་ཀྱང་དོན་འདི་ལ་ཇི་ལྟར་འགྲེལ་བཤད་རྒྱག་
དགོས་སམ——ཅི་བྱས་ནས་བུ་མོ་དང་ཁྱིམ་མཚེས་རྣམས་ལ་འགྲེལ་བཤད་རྒྱག་དགོས་
སམ། ཁོ་ཚོས་རང་ཉིད་སྔར་ནས་ཕྱུག་པོར་གྱུར་པ་ཁྱབ་བསྒྲགས་བྱ་མི་རུང་བ་ཡིན། ས་
ལི་བློ་འཐད་བྱུང་ནས། ཐ་ན་དེ་ལྟར་བསྒྲུབ་པར་བྲེལ་བ་ལངས་འདུག འོན་ཀྱང་ཡ་ལི་
ཁོ་ཡིས་བརྟན་འཇགས་རྒྱུན་འཁྱོངས་ཀྱིས་ཁོ་ལ་དེ་ལྟར་བྱེད་དུ་མི་འཇུག མོས་སྒོར་མོ་
དེ་ཕལ་ཆེར་ལག་སོན་བྱུང་ཟིན་ཡོད་ནའང་། ད་རུང་དེ་དངོས་སུ་ལག་ཏུ་འབྱོར་ཤག་ཤག་
ཡིན་དུས་ད་གཟོད་བཤད་ཅེས་ལབ། མོས་འདོད་ཚུལ་འདི་རྒྱུན་འཁྱོངས་བྱས་ནས། མོའི་
བསམ་ཚུལ་གཏན་ནས་མི་བསྒྱུར་བ་ཡིན། ངེས་པར་དུ་གསང་བ་ཆེན་པོ་དེ་སྲུང་དགོས།
མོས་བུ་མོ་གཉིས་དང་གཞན་པའི་མི་ཡོད་ཚད་ལ་གསང་དགོས་ཟེར།
ཁྱོ་ཤུག་གཉིས་ལ་དཀའ་ལས་ཁག་པོ་བྱུང་། ཁོ་ཚོས་ངེས་པར་རྟེན་འབྲེལ་ཞུ་དགོས་
ལ། ཁོ་ཚོས་རྟེན་འབྲེལ་ཞུ་བར་ཐག་བཅད་པ་ཡིན། འོན་ཀྱང་། ངེས་པར་གསང་དགོས་ན།
ཁོ་ཚོས་ཀྱང་དོན་ཅི་ཞིག་ལ་རྟེན་འབྲེལ་ཞུ་བ་ཡིན་ནམ། ཟླ་གསུམ་དེའི་ནང་མི་གཅིག
གིས་ཀྱང་སྐྱེས་སྐར་ལ་མི་རོལ། ཏི་ཨེར་པོ་ལི་ཡི་སྒོར་མོ་དེ་ད་དུང་བཀོལ་སྤྱོད་མི་ཐུབ་ལ།
ཁོ་རང་མུ་མཐུད་དུ་གསོན་བཞིན་ཡོད་པ་གསལ་བོ་ཡིན་པས། ཁོ་ཚོས་མཐར་གཏུགས་ན་
ཅི་ཞིག་ལ་རྟེན་འབྲེལ་ཞུ་བ་ཡིན་ནམ། ས་ལི་ཡིས་དེ་ལྟར་གཡས་གཡོན་ཀུན་ལ་འདང་
བརྒྱབ་ནས། ཁོ་ལ་སུན་སྣང་སྐྱེ་མགོ་བརྩམས་པ་མ་ཟད། ཡིད་སེམས་མུག་པར་གྱུར། འོན་
ཀྱང་། མཐར་ཁོ་རང་གིས་ཐབས་བཀོད་ཅིག་དྲན་བྱུང——ཁོས་བསམ་པར་དེ་ནི་ཕལ་
402དབྱིན་སྒོར་ཁྲི་བརྒྱ་ཤོག་མ།
ཆེར་བློས་བསླངས་ཤིག་ལས་ཡོངས་སུ་བྱུང་བར་འདོད——དེ་ལྟར་བྱས་ཚེ་ཁོ་ཚོའི་སྐྱོ་
སེམས་ཡེ་ནས་མེད་པར་གྱུར་ལ། ཁོ་ཚོས་མེ་གླིང་རྙེད་པར་རྟེན་འབྲེལ་ཞུ་བར་སྟ་གོན་
བྱས། འདི་ནི་ཐབས་བཀོད་མཆོག་གྱུར་ཅིག་ཡིན་ཡ།
ཡ་ལི་ཁོ་ནི་ས་ལི་ཡིའི་ཆེད་དུ་སྨྲ་བས་བརྗོད་དུ་མེད་པའི་སྤོབས་སེམས་ཤིག་སྐྱེས—
མོས་མོ་རང་སྟེང་ནས་འདི་འདྲའི་ཐབས་བཀོད་ཅིག་དྲན་མི་ནུས་ཅེས་ལབ། འོན་ཀྱང་ས་
ལི་ཡིས། མོའི་བསྟོད་པ་ལ་དགའ་སྤྲོ་ཆེན་པོ་སྐྱེས་ནའང་། རང་ཉིད་ལའང་ཡ་མཚན་ཚད་
མེད་སྐྱེ་བཞིན་ཡོད་པར། རང་ཉིད་ཀྱི་སེམས་ཁམས་མངོན་གསལ་དུ་མི་སྟོན་པའི་ཆེད་
དུའང་ཤུགས་རྒྱག་བཞིན་ཡོད། འདི་ངོ་མའི་རིན་ཐང་ཅི་ཡང་མེད་ལ། སུས་ཀྱང་དྲན་ཐུབ་
པ་ཞིག་ཡིན་ཞེས་སྨྲ་བ་ཙམ་བྱེད། ཡ་ལི་ཁོ་ཡིས་སྐབས་དེར་དགའ་སྤྲོ་སྐྱེས་འོག་བློ་ཡིད་
ཚིམ་པའི་སྒོ་ནས་མགོ་བོ་གཡུགས་ཏེ་ན་རེ།
“འོ། ངོ་མ། སུས་ཀྱང་ཐུབ་པ་ཡིན—འོ། སུས་ཀྱང་ཐུབ་པ་ཡིན་ཡ། བཤད་ན་ཧོ་
སང་ན·“ཏི་ཨེར་ཅུན་སི་ཡོད། དེ་མིན། ད་རུང་ཨ་ཏི་ཨེར་པོ་ཐི“ཕི་ན་ཐི་ཡང་ཡོད་སྲིད–
འོ། ཨེ་ཡ—དེ་མིན་ནམ། ཧིན་ཧིན། ཁོ་ཚོ་བོས་ཡོང་ནས་ཚོད་ལྟ་བྱ་དགོས། ངའི་བསམ་
ཚུལ་འདི་ཡིན། གནམ་རྒན་མ། ཐ་ན་ཁོ་ཚོས་དྲན་པར་ས་མུའུ་བཞི་བཅུ་ཡི་གླིང་ཕྲན་ཞིག་
མཐོང་ནུས་པ་དེ་ལ་ཡིད་མི་ཆེས། སྐམ་ས་ཆེན་པོ་ཧྲིལ་བོའི་སྐོར་ལ། ཨ་ལ། ས་ལི∶ཧྥུ་སི་ཐི།
ཁྱོད་ཀྱིས་ཤེས་བཞིན་དུ། ཁྱོད་ཀྱིས་ཁོ་ཚོའི་སྲོག་བླངས་ཀྱང་། ཁོ་ཚོས་སྔར་ལྟར་ཡིད་ལ་
དྲན་མི་སྲིད་པ་རེད་ཡ། "
གཅེས་འོས་པའི་མི་འདི་ལ་ལྟོས་དང་། མོས་ཁྱོད་ལ་ཤེས་འཇོན་ལྡན་པ་རྟོགས་ཡོད།
གལ་ཏེ་སྙིང་རྗེའི་རྐྱེན་གྱིས་ཤེས་འཇོན་དེ་ལ་ཚོད་དཔག་ཅུང་མཐོ་ཙམ་བྱས་ཞེས་ཟེར་ན།
དེ་ཡང་གཅེས་འོས་ལ་ཞི་འཇམ་ལྡན་པའི་སྐྱོན་ཆ་ཞིག་ལས་བྱུང་བ་ཡིན། འདི་ཁོ་ནར་
བརྟེན་ནས་ཁོ་ལ་གུ་ཡངས་བཏང་ཆོག
403འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལྔ།
རྟེན་འབྲེལ་ཚོགས་འདུ་འཚོགས་པ་ཧ་ཅང་ལེགས་འགྲུབ་བྱུང་། གདན་འདྲེན་ཞུས་
པའི་གྲོགས་པོ་ཚང་མ་སླེབས་བྱུང་། དེའི་ནང་དུ་ལོ་གཞོན་ཡོད་ལ་ལོ་བགྲེས་ཀྱང་ཡོད།
ལོ་གཞོན་པའི་ཁྲོད་དུ། ཕི་ན་ཐི་ཚང་གི་ཧྥེ་ལུའོ་ཞི་དང་ཀོ་ལེ་ཞི་གཅེན་གཅུང་མོ་གཉིས་
དང་། མོ་གཉིས་ཀྱི་ཕུ་བོ་ཏི་ཨེར་པོ་ཐི་ཡོད། དེ་ནི་ཧ་ཅང་མདུན་ལམ་ཡོད་ལ་སྔར་ནས་
མཐར་ཕྱིན་པའི་ལོ་གཞོན་གཤའ་དཀར་བཟོ་པ་ཞིག་ཡིན། ད་རུང་ཧོ་སང་ན“ཏི་ཨེར་ཅུན་
སེ་ཆུང་བའང་ཡོད། དེ་ནི་སྔར་ནས་བཟོ་རྩལ་མཐར་ཕྱིན་པའི་དཀར་རྩི་གཏོང་མཁན་
ཞིག་ཡིན། ཟླ་མང་པོའི་རིང་། ཨ་ཏི་ཨེར་པོ་ཐི་དང་ཧོ་སང་ན་གཉིས་ནས་ཧྥུ་སི་ཐི་ཚང་གི་
ཀོ་ཝུན་ཏོ་ལོན་དང་ཁོ་ལེ་ཐན་སི་ཐི་ལ་གཉིས་ལ་དགའ་མོས་མཚོན་ཡོད། བུ་མོ་གཉིས་ཀྱི་
ཕ་མས་དེ་ལ་མཉམ་འཇོག་བྱས་ནས་ལྐོག་ནས་ཡིད་ཚིམ་འདུག འོན་ཀྱང་ད་ལྟ་ཁོ་ཚོས་
གློ་བུར་རྟོགས་བྱུང་བ་ནི། ཚོར་བ་དེ་འདྲ་སྔར་ནས་མི་སྣང་བ་དེ་རེད། ཁོ་ཚོས་རྟོགས་པ་ནི།
ད་ལྟ་སྔོན་དང་མི་འདྲ་བའི་དཔལ་འབྱོར་གནས་ཚུལ་ཡོད་ལ། དེས་སྔར་ནས་ཁོ་ཚོའི་བུ་མོ་
གཉིས་དང་ལག་ཤེས་པ་ལོ་གཞོན་དེ་གཉིས་བར་ལ་སྤྱི་ཚོགས་གོ་གནས་ཀྱི་བཀག་དངོས་
ཤིག་བསྐྲུན་འདུག ད་ལྟ་བུ་མོས་མིག་མདངས་དེ་ལས་མཐོ་རུ་བཏེགས་ཀྱང་སྐྱོན་མེད་
པར་མ་ཟད་དེ་ལྟར་བྱེད་དགོས། དེ་མིན་ནམ། ངེས་པར་དུ་དེ་ལྟར་བགྱི་དགོས། མོ་ཚོས་
ངེས་པར་ཁྲིམས་རྩོད་པ་དང་ཚོང་པའི་ཚད་རིམ་གྱི་མི་སྣ་ལས་མི་དམའ་བ་ཞིག་ལ་གཉེན་
བསྒྲིག་དགོས། ཨ་ཕ་དང་ཨ་མས་དོན་འདིའི་དབང་ཆ་རང་ཉིད་ཀྱི་ལག་ཏུ་བཟུང་ནས་
ངེས་པར་ཁ་དབང་མཉམ་པའི་གཉེན་དོན་ཞིག་བསྒྲུབ་དགོས་པ་ཡིན།
འོན་ཀྱང་འདི་ཚང་མ་ཁོ་ཚོའི་ལྐོག་གནས་ཀྱི་བསམ་ཚུལ་དང་རྒྱབ་ཀྱི་འཆར་གཞི་
404དབྱིན་སྒོར་ཁྲི་བརྒྱ་ཤོག་མ།
ཡིན་པ་ལས། ཕྱི་ཕྱོགས་ལ་མངོན་མི་རུང་། དེའི་རྐྱེན་གྱིས་རྟེན་འབྲེལ་ཞུ་བའི་ཚོགས་
འདུ་དེ་ལ་མི་འདོད་པའི་གྲིབ་ཡོལ་གྱིས་མ་བསྒྲིབས་པར་ཡོད། ཕྱི་ཚུལ་ལས་མཐོང་ཐུབ་པ་
ནི། ཁོ་ཚོའི་ང་རྒྱལ་ཁེངས་སེམས་ཀྱི་རྣམ་པ་དེ་འདྲ་དང་། ཞི་དུལ་མཛེས་སྡུག་གི་སྟངས་
འདི་ཡོད་ཚད་ནས་ཚོགས་ཞུགས་པས་ཁོ་ཚོར་བསྟོད་
མི་
སྟབས་དེ་འདྲ་ཙམ་ལས་མེད།
བསྔགས་ཐོབ་པར་བྱས་ལ། དུས་མཚུངས་སུ་ཡང་མི་དེ་ཚོར་ཡ་མཚན་སྐྱེ་རུ་བཅུག མི
ཡོད་ཚད་དེ་ལ་མཉམ་འཇོག་བྱས་བྱུང་བར། ཚང་མས་དེ་ལ་གླེང་མོལ་བྱས། འོན་ཀྱང་
སུས་ཀྱང་དེའི་གནས་ཚུལ་དངོས་ཚོད་དཔག་བྱ་མི་ནུས།
དེ་ནི་མི་ལ་ངོ་མཚར་སྐྱེ་ཞིང་གོ་
བ་ལེན་དཀའ་བའི་དོན་ཞིག་ཡིན། མི་འགའ་ཞིག་གིས་རང་ཉིད་ཀྱིས་ཚོད་དཔག་བྱས་པ་
འགྲིག་པར་འདོད་འདུག ཁོ་ཚོས་དཔྱད་གཏམ་བརྗོད་རྒྱུར།
“ཕར་བལྟས་ན་ཁོ་ཚོ་ཕྱུག་པོར་གྱུར་འདུག”
རེད། ཏག་ཏག་དེ་བཞིན་རེད།
ཨ་མ་ཕལ་ཆེ་བས་བྱེད་ཐབས་རྙིང་བ་ལྟར། གཉེན་སྡེབ་ཀྱི་དོན་ལ་ཐེ་གཏོགས་བྱེད་
པ་ཡིན། མོ་ཚོས་ནམ་རྒྱུན་བུ་མོ་ལ་གཟབ་ནན་དང་ཨུ་ཚུགས་ཀྱི་ཁ་བརྡ་ཐེངས་ཤིག་བགྱི་
འདི་དང་འདྲ་བའི་ཁ་ཏ་ནི་ཕམ་ངེས་ཡིན་ལ། ཉན་མཁན་གྱིས་མིག་ཆུ་འདོན་
ཞིང་ཕྱི་བ་དང་ཞེ་ལོག་སྐྱེ་བ་ལས། ཨ་མ་འདི་འདྲ་ཡིས་གོམ་གང་མདུན་སྤོས་ཀྱིས་དོན་
ངན་དུ་གཏོང་བ་ཡིན་ཏེ། ལོ་གཞོན་ལག་རྩལ་པར་ད་ནས་ཚུར་ཡོང་ནས་ཞུ་བ་འཐེན་མི་
དགོས་པའི་རེ་བ་འདོན་སྲིད། འོན་ཀྱང་ཨ་མ་འདི་དེ་དང་མི་འདྲ་བར་མོ་དེ་ལས་ལྡོག་ནས་
དོན་དངོས་བརྩི་མཁན་ཞིག་ཡིན། མོས་གོང་དུ་བཤད་པའི་གཞོན་ནུ་གཉིས་ལ་ཅི་ཡང་མ་
གླེང་བ་དང་། ས་ལི་མ་གཏོགས་གཞན་པའི་མི་སུ་ཞིག་ལའང་ཅི་ཡང་མ་ལབ་ཁོས་མོས་
སྐད་ཆར་ཉན་ནས་མོའི་བསམ་ཚུལ་རྟོགས་པ་ཡིན། མོའི་བསམ་ཚུལ་རྟོགས་པར་མ་ཟད།
ད་དུང་མོའི་ལྟ་ཚུལ་ལའང་བསྟོད་པ་ཆེན་པོ་གནང་། ཁོ་ན་རེ།
405འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“ངས་ཁྱོད་ཀྱི་བསམ་ཚུལ་རྟོགས་པ་ཡིན། སྒྲིག་བཤམས་བྱས་པའི་ཚོང་ཟོང་དེ་དག་
གདམ་གསེས་མ་བྱེད། དེ་ལྟར་བྱས་ན་ཕྱོགས་གཉིས་ཀར་ཡིད་མི་སྤྲོ་བ་ཡོང་བ་ཙམ་གྱིས། རྒྱུ་
རྐྱེན་གང་ཡང་མེད་པར་ཉོ་ཚོང་ཐེངས་ཤིག་ལ་བཀག་འགོག་ཐེབས་པ་ཡིན། ཁྱོད་ཀྱིས་མི་ལ་
འོས་འཚམ་སྒོས་དེ་ལས་མཆོག་གྱུར་གྱི་ཚོང་ཟོང་འདོན་སྤྲོད་བྱེད་དུ་བཅུག་རྗེས། དོན་དག་
རང་བཞིན་གྱིས་འཕེལ་རྒྱས་ཡོང་བར་བྱ་དགོས། ཐབས་བཀོད་འདི་བློ་རིག་ལྡན་པ་ཞིག་ཡིན།
ཡ་ལི་ཁོ། བློ་རིག་ཡང་རྩེ་རེད། ཁྱོད་ཀྱིས་གནད་ལ་འཁེལ་བའི་སྐད་ཆ་ཞིག་བཤད་བྱུང་།
ཁྱོད་ཀྱིས་སུ་ཞིག་བློར་བབས་བྱུང་ངམ། ཁྱོད་ཀྱིས་ཁོ་རང་གདམ་ཟིན་ནམ།”
གདམ་མེད། མོས་སུ་ཞིག་གདམ་དགོས་པར་ཐག་བཅད་མེད། ཁོ་གཉིས་ཀྱིས་ངེས་
པར་ཚོང་རའི་ཕྱི་ཕྱོགས་ཀྱི་གནས་ཚུལ་ལ་རྩད་ཞིབ་ཅིག་བྱེད་དགོས་འདུག—དེ་
མིན་ནམ། ཁོ་ཚོས་དེ་ལྟར་བསྒྲུབས་ཀྱང་ཟིན། དང་ཐོག་ཁོ་ཚོས་འདང་བརྒྱབ་པ་མ་ཟད་
པུའུ་ལེ་ཏི་ཞི་གླེང་བ་ཡིན། ཁོ་ནི་ཧ་ཅང་རེ་བ་ལྡན་པའི་ཁྲིམས་རྩོད་པ་ལོ་གཞོན་ཞིག་
ཡིན། ད་རུང་ཧྥུ་ཨེར་ཏོན་ཡོད་དེ། ཁོ་ནི་ཧ་ཅང་མདུན་ལམ་ཡོད་པའི་སོ་ལས་སྨན་པ་ལོ་
གཞོན་ཞིག་ཡིན། ས་ལི་ཡིས་ངེས་པར་ཁོ་ཚོ་བོས་ནས་དགོང་ཟས་ཟ་རུ་འཇུག་དགོས།
འོན་ཀྱང་ད་ལྟ་ཉིད་ནས་འབོད་རྒྱུ་མིན་ཏེ། བྲེལ་མྱུར་གྱིས་བསྒྲུབ་དགོས་མི་འདུག་ཅེས་
ཡ་ལི་ཁོ་ཡིས་བཤད། མི་འདི་གཉིས་ལ་མཉམ་བཞག་རྗེས། དེ་ནས་གོ་སྐབས་ཤིག་ལ་
བསྒུག་དགོས། དེ་འདྲའི་དོན་ཆེན་ཞིག་བསྒྲུབ་པ་ལ། ཚམ་ཚོམ་མེད་ཚེ་ནོར་འཁྲུལ་ཡང་
འབྱུང་མི་སྲིད།
རྗེས་སོར་འདི་ཡང་བློ་གྲོས་ལྡན་པའི་ལྟ་ཚུལ་ཞིག་ཡིན་པ་རྟོགས། རྒྱུ་མཚན་ནི།
གཟའ་འཁོར་གསུམ་གྱི་ནང་དུ། མོ་ལ་ངོ་མཚར་ཆེ་བའི་ལེགས་འགྲུབ་ཐེངས་ཤིག་བྱུང་
ནས། མོའི་སྟོང་བསམ་ཁྲོད་ཀྱི་སྒོར་ཁྲི་བཅུ་དེ་སྟངས་སྟབས་གཅིག་གིས་སྟོང་བསམ་ཁྲོད་
ཀྱི་སྒོར་ཁྲི་བཞི་བཅུ་རུ་སླེབས་སུ་བཅུག་པས་ཡིན། ཉིན་དེའི་མཚན་མོར། མོ་དང་ས་ལི་
406དབྱིན་སྒོར་ཁྲི་བརྒྱ་ཤོག་མ།
གཉིས་ཞེ་བསམ་པའི་གཏིང་ནས་དགའ་བས་མྱོས་ཏེ་བཟི་ཡོམ་ཡོམ་དུ་གྱུར། ཐེངས་དང་
པོར་མི་ཞིག་གིས་དགོང་ཟས་སྐབས་སུ་ཨ་རག་ཞང་ཕིན་འཐུང་བའི་གྲོས་གཞི་བཏོན་པ་
ཡིན། དེ་ནི་ཞང་ཕིན་དངོས་མ་ཞིག་མ་ཡིན། འོན་ཀྱང་། དེ་འདྲའི་ཚོད་དཔག་མང་
ཞིག་སྟེང་དུ་བསྣན་ཡོད་པས། དེ་ནི་ཤིན་ཏུ་དངོས་མ་ཞིག་ཏུ་གྱུར་སོང་། ཐབས་བཀོད་
འདི་ནི་ས་ལི་ཡིས་དྲན་པ་ཡིན་ཏེ། ཡ་ལི་ཁོ་ཡང་ཨུ་ཚུགས་སྒོས་འཐད་པ་བྱུང་བ་ཞིག་
ཡིན། མི་གཉིས་ཀྱི་སེམས་ཁོང་ལ་མི་བདེ་ཞིང་ངོ་ཚ་བ་ཞིག་བྱུང་། དེའི་རྒྱུ་མཚན་ནི་ཁོ་
རང་ཆང་འགོག་ཚོགས་པའི་མི་སྣ་གཙོ་བོ་ཞིག་ཡིན་ལ། པུར་སྐྱེལ་དུ་ཞུགས་ཐེངས་རེར་
ཆང་འགོག་ཚོགས་པའི་ཚོགས་མི་ཡི་ཐོག་ལྭ་གོན་དགོས་པ་དང་། ཐ་ན་ཁྱི་རྒན་གྱིས་
ཀྱང་དེ་ལ་མིག་ཟུར་ཙམ་བལྟས་མི་ཆོག་པར་མུ་མཐུད་དུ་རང་ཉིད་ཀྱི་ཁ་གཡོར་ས་དང་
ཕྱོགས་ཞེན་རྒྱུན་འཁྱོངས་བྱས།m མོ་ཡང་ཡེ་ཤུ་ཆོས་ལུགས་ཀྱི་བུད་མེད་ཆང་འགོག་
ཚོགས་པའི་ཚོགས་མི་ཡིན་ལ། མི་རྣམས་ཀྱིས་ཕྱོགས་གང་ཐད་ནས་བལྟས་ཀྱང་མོ་ལ་བློ་
རྩ་བརྟན་པོ་ལྡན་ཞིང་མི་ཕལ་བ་ལས་ལྷག་པའི་དྲི་མེད་དྭངས་གཙང་ཞིག་ཡིན་པ་མཐོང་
ནུས། འོན་ཀྱང་། གནད་དོན་དེ་འདི་ན་ཡོད་དེ། རྒྱུ་ནོར་ལ་བཟུང་བའི་གཟི་བརྗིད་བསམ་
པ་དེས། རུལ་བསླད་ཀྱི་ནུས་པ་འདོན་དང་འདོན་བཞིན་ཡོད། ཁོ་ཚོའི་འཚོ་བ་ཡིས་སྔ་མོ་
ནས་འཇིག་རྟེན་སྟེང་ར་སྤྲོད་ཐེངས་མང་བྱས་མྱོང་བའི་སྐྱོ་སྡུག་གི་དྲང་བདེན་དེ་ལ་ཡང་
བསྐྱར་ར་སྤྲོད་ཐེངས་གཅིག་བྱས་སོང་།
ཀུན་སྤྱོད་ཚད་གཞི་དེས་རང་ཉིད་འུད་སྒྲོག་དང་མི་རྣམས་ངན་རུལ་བར་གྱུར་པའི་
སྡུག་རུལ་སྔོན་འགོག་བྱེད་པ་ནི་ཤུགས་ཆེ་ཞིང་མཆོག་གྱུར་གྱི་སྟོབས་ཤུགས་རིགས་ཤིག
ཏུ་གྱུར་ཡོད་ནའང་། འོན་ཀྱང་དབུལ་ཕོངས་ལ་དེ་ལས་ལྡབ་དྲུག་གི་སྟོབས་ཤུགས་ལྡན་
པ་ཡིན། ཁོ་ཚོས་ཏག་ཏག་སྒོར་ཁྲི་བཞི་བཅུའི་ཁེ་སྤོགས་བླངས་པ་ཡིན་ལ། དེ་ནས་ཁོ་
[1] “དགའ་སྤྲོ་ལྡན་པའི་ཁྱི” ནི་ཨ་རག་འཐུང་ནས་ཅུང་ཟད་ར་བཟི་བའི་ཆང་འཐུང་མཁན་ལ་ཟེར།
407འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཚོས་སླར་ཡང་གཉེན་སྒྲིག་གི་གནད་དོན་དེ་གླེང་བྱུང་། སོ་ལས་སྨན་པ་དང་ཁྲིམས་རྩོད་
པ་གཉིས་ད་ནི་མི་གླེང་། རྩ་བ་ནས་དེ་གཉིས་གླེང་དགོས་པའི་རྒྱུ་མཚན་མེད་ལ། ཁོ་ཚོ་
ཚང་མ་སྔར་ནས་རྗེས་སྙེག་པའི་གྲས་ལས་ཕུད་ཟིན། ཚང་མའི་ཐོབ་ཐང་མེད་པར་བཏང་
སོང་། ཁོ་ཚོས་ཤ་རིགས་ཕྱི་ཐུམ་སྡེབ་ཚོང་པའི་བུ་དང་གྲོང་སྡེའི་དངུལ་ཁང་གཙོ་འཛིན་
གྱི་བུ་གཉིས་ལ་དཔྱད་གླེང་བྱས། འོན་ཀྱང་རྗེས་སུ། ད་དུང་སྔོན་དང་མཚུངས་པར། ཁོ་
ཚོས་ད་དུང་ཡང་གནས་སྐབས་བསྒུག་པ་དང་འདང་ཞིབ་མོ་རྒྱག་པའི་ཐག་བཅད་སོང་།
ངེས་པར་གཟབ་གཟབ་དང་བརྟན་འཇགས་ཀྱིས་བྱ་བ་བསྒྲུབ་དགོས།
ཁོ་ཚོའི་རླུང་རྟ་ཡང་བསྐྱར་ཐེངས་གཅིག་དར་སོང་། ཡ་ལི་ཁོས་དུས་རྒྱུན་མཉམ་
བཞག་པའི་ཚོང་རའི་གནས་ཚུལ་ལྟར། སྐབས་འདིར་ཉེན་ཁ་བརྒྱུད་རུང་བའི་གོ་སྐབས་
ཡག་པོ་ཞིག་ཡོད་པ་མཐོང་བྱུང་ལ། དེ་ནས་སྙིང་སྟོབས་ཆེན་པོས་འཛེམ་མེད་ངང་མཆོང་
བྱེད་དགོས་འདུག དེའི་རྗེས་སུ་མོས་ཡུན་རིང་དེ་ལྟར་སེམས་ཁྲལ་ཆེན་པོ་བྱས་ནས་
འདང་རྒྱག་མང་བར་གྱུར་ཏེ་འགྲོ་འདུག་མི་བདེ་བར་གྱུར། རྒྱུ་མཚན་ནི། གལ་ཏེ་ཐེངས་
འདིར་ལེགས་འགྲུབ་མ་བྱུང་ཚེ། དེས་མ་རྩ་བརྡིབས་པ་མཚོན་ཞིང་དེ་ལྟར་རྩ་བ་ནས་
བརྡིབས་སོང་བས། མཐར་མཇུག་འབྲས་ཤེས་ཏེ་ཡ་ལི་ཁོ་དགའ་སྤྲོ་སྐྱེས་ནས་ས་ལ་འགྱེལ་
བ་ལྟར་བྱས་ཤིང་། མོས་སྐད་ཆ་དེ་དག་བཤད་སྐབས་ཕལ་ཆེར་མོའི་སྐད་སྒྲར་རང་ཚོད་མི་
ཟིན་པ་ལྟར་ན་རེ།
“བྲེལ་འཚུབ་ཀྱི་དུས་ནི་མཐའ་མཇུག་ཕར་ལ་བསྐྱལ་སོང་། ས་ལི—ད་ལྟ་ང་ཚོར་
སྒོར་ཁྲི་གཅིག་ཏག་ཏག་གི་རྒྱུ་རྫས་ཡོད།”
ས་ལིས་བཀའ་དྲིན་ཚད་མེད་ངང་བཤད་རྒྱུར།
“འོ། དབྱི་ལེ་ཁོ་ཐི་ལ། དཔའ་མཛངས་ལྡན་པའི་དཔའ་མོ་ཁྱོད། བདག་གི་སྙིང་ནོར།
མཐར་ང་ཚོས་ལག་པ་ཡང་མོས་སྒོར་མོ་བཀོལ་ཆོག ང་ཚོ་སྔར་ནས་ཕྱུག་པོ་ཆེན་པོར་
408དབྱིན་སྒོར་ཁྲི་བརྒྱ་ཤོག་མ།
རེ།[1]
ཡོང་ཆོག་པ་ཡིན།” དེ་ནས་ཁོས “སྤྲིན་གྱི་དར་གོས་ཕུད་པ” ཞེས་པའི་ཝུ་ཆང་ཞིག་
བླངས་ནས། མ་རྩ་ཆེན་པོ་ཐེངས་ཤིག་རྡིབ་པར་མི་འཛེམ་པར་ཁོ་ན་རེ། “དེ་ལ་ཁ་ཡ་མི་
བྱེད། སྒོར་རྡོག་འགའ་བཀོལ་རྒྱུ་དེ་རེད།" མོའི་བརླན་གཤེར་གྱི་མིག་གིས་སྡིག་ཉམས་
མངོན་མོད། འོན་ཀྱང་སླར་ཡང་དགའ་སྤྲོ་ལྡན་ཚུལ་གྱི་བཤད་སྟངས་ཞི་འཇམ་གྱིས་ཁོ་ལ་
སྡིག་སྨྲས་འགའ་འདོན།
ཁོ་ཚོས་ཤ་རིགས་ཕྱི་ཐུམ་སྡེབ་ཚོང་པའི་བུ་དང་གྲོང་སྡེའི་དངུལ་ཁང་གི་བུ་གཉིས་
མཉམ་དུ་གཡུགས་ཏེ། དེ་ནས་མར་བསྡད་དེ་ཁུལ་དཔོན་གྱི་བུ་དང་གྲོས་ཁང་གི་འཐུས་
མིའི་བུ་གཉིས་ལ་འདང་བརྒྱབ་པ་ཡིན།
དྲུག
དེའི་རྗེས་སུ། ཧྥུ་སི་ཐི་ཁྱོ་ཤུག་གི་སྟོང་འདང་རྒྱུ་ནོར་མུ་མཐུད་དུ་མགྱོགས་མྱུར་སྒོས་
འཕར་བ་ཡིན། གལ་ཏེ་འདི་ནས་རེ་རེ་བཞིན་བརྗོད་དགོས་ཚེ། དེ་ནི་ཡི་མུག་དོན་མེད་ཅིག་
ཏུ་འགྱུར་ངེས། འོན་ཀྱང་། དེའི་གནས་ཚུལ་ནི་ཡ་མཚན་ཞིག་ཡིན་ལ། གནས་ཚུལ་དེས་
ཀྱང་མི་ལ་མགོ་ཡུམ་འཁོར་དུ་འཇུག་པ་དང་། གནས་ཚུལ་དེས་ཀྱང་མི་ལ་མིག་འཕྲུལ་ཀླད་
འཁྲུག་ཡོང་དུ་འཇུག དངོས་པོ་རེ་རེ། ཡ་ལི་ཁོ་ཡི་མཛུབ་མོ་ཙམ་བརྒྱུད་པ་ན། ལྷ་སྒྲུང་ཁྲོད་
ཀྱི་གསེར་སེར་པོར་འགྱུར་སྲིད་ལ། གསེར་འོད་ལམ་ལམ་དེ་མཁའ་དབྱིངས་སུ་འདུ་བར་
[1] ཨ་རག་ཞང་ཕིན་གྱི་ཚོང་རྟགས་ཀྱི་མིང་ཞིག་སྟེ། ཕུའུ་ལུའུ་ཧྲི་རྒྱལ་པོ་ཧྥེ་ལེ་ཏི་ལི་ཁོ•ཝེ་ལེན་སྐུ་
ཕྲེང་བཞི་པ(1795—1861)ཚོང་རྟགས་འདིའི་ཆང་འཐུང་བར་ཆེས་དགའ་བས། དབྱིན་ཇིའི《བླུན་
པོ》དུས་དེབ་ཀྱིས་ཁོ་ལ་མཚང་མིང་ཞིག་བཏགས་པ་ནི “ཁོ་ལི་ཁོ” ཞེས་པ་དེ་ཡིན།
409འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བྱེད། སྒོར་ཁྲི་སྟོང་གི་རྒྱུ་འབྱོར་སྔར་ནས་མར་བྱོ་བ་བཞིན་ཐོན་པ་དང་། ཆུ་ཀླུང་ཆེན་པོ་
དེ་ད་དུང་རྦ་རླབས་ལང་ལོང་དང་བཞུར་སྒྲ་དྲག་པོས་འཕྱོ་བཞིན་ཡོད། རྒྱུ་ནོར་གྱི་བཞུར་
རྒྱུན་སྔར་ལྟར་མུ་མཐུད་དུ་འཕར། སྒོར་ཁྲི་ལྔ་བརྒྱ—སྒོར་ཁྲི་ཆིག་སྟོང—སྒོར་ཁྲི་ཉིས་
སྟོང—སྒོར་ཁྲི་སུམ་སྟོང—ནམ་ཡང་མཐའ་མེད་པ་མ་ཡིན་ནམ།
ལོ་གཉིས་ཀྱི་དུས་ཡུན་ནི་སྟོང་བསམ་སྒོས་དགའ་སྤྲོ་ཚད་མེད་ཁྲོད་འཕུར་བ་ལྟར་
འདས་སོང་། ཡིད་བཟི་ཞིང་མྱོས་པའི་ཧྥུ་སི་ཐི་ཁྱོ་ཤུག་གིས་རྩ་བ་ནས་དུས་ཚོད་ཀྱི་བཞུར་
རྒྱུན་ལ་མཉམ་འཇོག་བྱེད་ཁོམ་མ་བྱུང་བར་ལུས། ད་ལྟ་ཁོ་ཚོར་སྒོར་དུང་ཕྱུར་གསུམ་གྱི་
རྒྱུ་ནོར་ཡོད་ཅིང་། ཁོ་ཚོ་སྔར་ནས་རྒྱལ་ཡོངས་ཀྱི་མཉམ་འབྲེལ་ཁེ་ལས་ཆེན་པོ་རེ་རེའི་
ལས་འཛིན་པར་གྱུར། དུས་ཚོད་ཀྱི་འགྲོས་རིམ་དང་བསྟུན་ནས། རིན་ཐང་སྒོར་དུང་ཕྱུར་
ལ་སོན་པའི་རྒྱུ་ནོར་དེ་རྒྱུན་ཆད་མེད་པར་ཇེ་མང་ལ་འཕར་བྱུང་བ་ལ། སྒོར་ཁྲི་ལྔ་བརྒྱ་
ཐེངས་གཅིག་དང་། སྒོར་ཁྲི་ཆིག་སྟོང་ཐེངས་གཅིག་གིས། མགྱོགས་ཚད་མྱུར་རྐྱེན་ཁོ་ཚོར་
སྤྱི་བསྡོམས་བྱེད་ལོང་མེད་པ་ཡིན། སྒོར་དུང་ཕྱུར་གསུམ་དེ་ལྡབ་གཅིག་འཕར—ཡང་
ལྡབ་གཅིག་འཕར—དེར་མཐུད་ནས་ཡང་ལྡབ་གཅིག་འཕར་སོང་།
ད་ནི་སྒོར་དུང་ཕྱུར་ཉེར་བཞིར་སླེབས་ཟིན།
དོན་དག་ཅུང་ཉོག་པར་མངོན་བྱུང་། ངེས་པར་དུ་རྒྱུ་ནོར་ཡོད་ཚད་ལ་གྲངས་བཤེར་
དང་། རྩིས་ཐོ་སྣ་ཚོགས་ཉར་ཚགས་བྱ་དགོས། ཧྥུ་སི་ཐི་ཁྱོ་ཤུག་གིས་དེ་ཤེས་ཡོད་ལ། ཁོ་
ཚོས་དེ་ལ་མཉམ་འཇོག་ཀྱང་བྱས་ཡོད། དེས་མི་ཚད་འདི་ནི་ཁ་ཚ་དགོས་གཏུག་གི་བྱ་བ་
ཞིག་ཡིན་པ་ཡོངས་སུ་རྟོགས་འདུག དུས་མཚུངས་སུ་ཁོ་ཚོས་ཀྱང་ཤེས་ཡོད་པ་ནི། གལ་
ཏེ་སླ་བཅོས་སྤུ་ཙམ་མེད་པར་བྱ་བ་ཞིག་ལེགས་འགྲུབ་མཐར་ཕྱིན་བྱེད་དགོས་ཚེ། ངེས་
པར་དུ་དང་ཐོག་ནས་མཇུག་རྫོགས་རག་བར་ལྷོད་གཡེང་མེད་པར་སྒྲུབ་དགོས་པ་ཡིན། བྱ་
བ་དེ་ལ་ཆུ་ཚོད་བཅུ་མཁོ་བ་ན། འོན་ཀྱང་ཁོ་ཚོས་བསྟུད་མར་ཆུ་ཚོད་བཅུ་ཡི་ཁོམ་ལོང་
410ཞིག་ཇི་ལྟར་རྙེད་སྲིད་དམ།
དབྱིན་སྒོར་ཁྲི་བརྒྱ་ཤོག་མ།
ས་ལི་ཉིན་རེའི་ཞོགས་པ་ནས་དགོང་མོའི་བར་ཁབ་འཛིན་
དང་མངར་ཆ། ད་རུང་རས་ཁྲ་སོགས་བཙོང་བར་བྲེལ་བ་ཡིན། ཡ་ལི་ཁོ་ཡིས་ཉིན་རེའི་
ཞོགས་པ་ནས་དགོང་མོའི་བར་ཟ་མ་བཟོ་བ་དང་ཀ་ཏོ་ར་བཀྲུ་བ། ད་དུང་ཁང་ཁྱིམ་གཙང་
སྦྲ་དང་མལ་ཁྲི་ཉར་ཚགས་བཅས་བྱས་ནས་མོར་རོགས་བྱེད་མཁན་མི་གཅིག་ཀྱང་མེད།
རྒྱུ་མཚན་ནི་བུ་མོ་གཉིས་ལ་སེམས་ཞིབ་མོས་བདག་གཉེར་བྱེད་པ་དང་། རང་དགར་
བཞག་ནས་གོང་རིམ་སྤྱི་ཚོགས་ནང་འགྲོ་རུ་འཇུག་དགོས་པས་ཡིན། ཧྥུ་སི་ཐི་ཁྱོ་ཤུག་གིས་
ཤེས་གསལ་ལ། ཐབས་བཀོད་ཅིག་གིས་ཆུ་ཚོད་བཅུ་དེ་བཀོད་སྒྲིག་བྱ་ཆོག་པ་མ་ཟད། དེ་
ནི་ཐབས་བཀོད་ཉག་ཅིག་ཡིན། མི་གཉིས་ཀས་ཐབས་བཀོད་དེ་བཤད་པར་ངོ་ཚ་བ་དང་།
མི་རེ་རེས་གཞན་མི་དེའི་ཁ་གྲག་པ་ལ་སྒུག་བཞིན་ཡོད། མཇུག་མཐར་ད་དུང་ས་ལི་ཡིས་
བཤད་རྒྱུར།
“གང་ལྟར་མི་ཞིག་གིས་རྩ་དོན་འདོར་དགོས། དེས་ན་དོན་འདི་ངས་འགན་ཁུར་དུ་
ལེན་པ་དང་། ངས་བཏོན་པའི་བསམ་འཆར་ལ་འདང་རྒྱག་རོག—————ངས་དེ་གསལ་བོར་
བཤད་ཆོག་པ་ཡིན། "
ཡ་ལི་ཁོ་ཡི་ངོ་གདོང་དམར་པོར་གྱུར་མོད། འོན་ཀྱང་དེའི་ཆེད་དུ་ཁོ་ལ་བཀའ་དྲིན་
ཆེ་ཞུས། ཁོ་གཉིས་ཀྱིས་སྐད་ཆ་གཞན་མ་བཤད་པར་དེ་རུ་རང་ཉིད་སྒྲོལ་ཐབས་བྲལ་
བར་གྱུར། སྔར་ནས་རང་ཉིད་སྒྲོལ་ཐབས་བྲལ་ཡོད་ཚེ། དེ་ནས—ཁོ་ཚོས་ད་ནས་ངལ་
གསོའི་ཉིན་མོ’སྲུང་འཛིན་མི་བྱེད། རྒྱུ་མཚན་ཉིན་དེ་ནི་ཁོ་ཚོའི་བསྟུད་མར་དུས་ཚོད་
བཅུ་ལ་རང་དབང་འགུལ་སྐྱོད་ཆོག་པའི་དུས་ཚོད་ཡིན་པས་ཡིན། འདི་ནི་ངན་རུལ་ལམ་
[1] ཡ་ཧུ་དཱ་པའི་ཆོས་པས་གཟའ་སྤེན་པ་ངལ་གསོའི་ཉིན་མོ་བྱེད། འོན་ཀྱང་ཡེ་ཤུ་ཆོས་པས་གཟའ་
ཉི་མ་ངལ་གསོའི་ཉིན་མོ་བྱེད་ཅིང་། ཉིན་དེར་དཀོན་མཆོག་ལ་ཕྱག་འཚལ་ནས་ལས་ཀ་མི་སྒྲུབ། དེ་
ལ་སྡོམ་སྲུང་བདེ་ཉིན་ཞེས་ཀྱང་འབོད།
411འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དུ་འགྲོ་བའི་གོམ་པ་གཞན་ཙམ་ཞིག་ཡིན། གོམ་པ་གཞན་རྣམས་རྗེས་མཐུད་ནས་ཡོང་
སྲིད། རྒྱུ་ནོར་ཆེན་པོ་ལ་བློ་ཡིད་འགུག་ཤུགས་ལྡན་པ་དང་། དེ་ཚོས་འགོག་ཐབས་བྲལ་ལ་
ཤིན་ཏུ་བརྟན་པོའི་ངང་ཐོལ་བྱུང་ཕྱུག་འགྱུར་པ་དེ་ཚོའི་ཀུན་སྤྱོད་ལྟ་ཚུལ་གྱི་རྨང་གཞི་ལ་
གཏོར་བརླག་གཏོང་སྲིད།
ཁོ་ཚོས་ཉི་འགོག་སྒེའུ་ཡོལ་འཐེན་ནས་ངལ་གསོའི་ཉིན་ད་ནས་མི་སྲུང་བ་ཡིན། ཁོ་
ཚོས་དུས་ཚོད་འབོར་ཆེན་ཞིག་བརླགས་ནས་ཤུགས་ཡོད་དང་། སུན་སྣང་མེད་པར་ཁོ་
ཚོའི་མ་རྐང་ལ་ཞིབ་བཤེར་ཡོངས་ཁྱབ་ཅིག་བྱས་པ་མ་ཟད། དེ་ཚོའི་ཚན་པ་རེ་རེ་རྩིས་
ཐོར་བཀོད་པ་ཡིན། དེ་ནི་བརྒྱུད་མ་རིང་ཞིང་དེ་འདྲའི་ངོ་མཚར་བའི་རྣམ་གྲངས་ཤིག་
ཡིན། ལྕགས་ལམ་ཁོངས་གཏོགས་ནས་མགོ་བརྩམས་ཏེ་གྲུ་གཟིངས་ཀུང་སི་ཡོད་ལ། མེ་དྷུ་
རྡོ་སྣུམ་ཀུང་སི་དང་། ཆུ་གཏེར་གློག་འཕྲིན་ཀུང་སི། སྒྲ་ཕྲན་གློག་འཕྲིན་ཀུང་སི། ད་དུང་
གཞན་ལ་སོགས་ཡོད་པར་མཇུག་མཐར་ཁོ་ལེང་ཏི་ཁོ་ཡི་གསེར་གཏེར་དང་། ཏི་པི་ཨེར་སི་
ཡི་རྡོ་ཕ་ལམ་ཀུང་སི། ཐན་མུའུ་ཉི་མཐུན་ཚོགས་ཀྱི་ཁྲིམས་འགལ་རོགས་དངུལསོགས་
ད་དུང་སྦྲག་སྲིད་ཅུའུ་ཡི་ཡོང་ཁུངས་མི་གསལ་བའི་དངུལ་འཛིན་སྔོན་ཐོབ་ཉོ་དབང་དེ་
དག་ཀྱང་ཡོད་པ་ཡིན།
ཏག་ཏག་སྒོར་དུང་ཕྱུར་ཉེར་བཞི་དེ། ཚང་མ་བདེ་འཇགས་ངང་ཁེ་སྤོགས་ཆེན་པོ་
ལེན་པའི་ཉོ་ཚོང་བཟང་པོ་དེར་བཏང་སྟེ། རློམ་ཚད་མཐོ་ལ་སྐྱེད་ཀ་མཐུག་པའི་མ་རྐང་
ཕྱིར་ཉོས་པ་ཡིན། ཡོང་འབབ་ལོ་རེར་སྒོར་དུང་ཕྱུར་གཅིག་དང་ཉིས་སྟོང་ཡིན། ཡ་ལི་ཁོ་
ཡིས་ལྷོད་ཡངས་སྤྲོ་དགའ་མཚོན་པའི་སྡུར་སྒྲ་རིང་པོ་ཞིག་འཐེན་བཞིན་ན་རེ།
[1] ཨ་རིའི་ཉིག་ཡོ་གྲོང་ཁྱེར་དམངས་གཙོ་ཏང་སྟོབས་ལྡན་ཚོགས་པས1789ལོར་བཙུགས་པའི་
རྩ་འཛུགས་ཤིག་ཡིན། འདིའི་ནང་དཔོན་ངན་རུལ་སུངས་སྣ་ཚོགས་ཀྱི་ངན་རྗེས་ཐེབས་ཡོད་པས།
འབོད་མིང་འདི་ཆབ་སྲིད་རུལ་སུངས་ཀྱི་མཐུན་ཚིག་ཏུ་སྦྱར་བ་ཡིན།
412དབྱིན་སྒོར་ཁྲི་བརྒྱ་ཤོག་མ།
“མང་ཉུང་འདི་འདྲའི་འདང་ངམ།"
“འདང་འདུག ཡ་ལི་ཁོ།”
“ང་ཚོས་གཞུག་ནས་ཅི་ཞིག་བྱ།"
“མ་རྩའི་དངུལ་སྲུང་ཐུབ་པས་ཆོག”
“ད་ནས་ཉོ་ཚོང་མི་བྱེད་དམ། ”
“དེ་ཡིན།”
“ང་འཐད་པ་ཡིན། དོན་དངོས་ཀྱི་བྱ་བ་བསྒྲུབས་ཚར་བ་ཡིན། ང་རང་གཉིས་ལ་
དུས་ཡུན་རིང་པོའི་ངལ་གསོ་ཞིག་བྱིན་ནས་སྒོར་མོས་མི་ལ་གནང་བའི་སྤྲོ་དགའ་དེར་
ལོངས་སྤྱོད་དུ་ཆུགས།”
66
“བཟང་གི ཡ་ལི་ཁོ།”
“དེས་ན་ཇི་ལྟར་བྱས་ནས་དེ་བཀོལ་སྤྱོད་བྱེད་དམ། སྙིང་ཉེ།”
ཡོང་སྒོའི་ནང་ནས་ང་ཚོས་སྒོར་ཅི་ཙམ་བརླག་ཆོག་པ་ཡིན་ནམ།”
“ཡོངས་རྫོགས་བརླག་པར་བྱ།”
མོའི་ཁྱོ་གའི་སེམས་ལ་ལྗིད་དྲགས་པའི་ལྕགས་ཐག་ཅིག་ཁོའི་དཔུང་བའི་ཡང་སྟེང་
ནས་མར་སར་ལྷུང་སོང་བ་དང་འདྲ་བར་ཁོས་སྐད་ཆ་ཚིག་གཅིག་ཀྱང་མི་སྨྲ། ད་ནི་དགའ་
ནས་སྐད་ཆའང་མི་ཤོད་པར་གྱུར།
དེའི་རྗེས། ངལ་གསོའི་ཉིན་ལ་འཕྲད་ཐེངས་རེར། ཁོ་ཚོས་རྩ་བ་ནས་མི་སྲུང་བ་ཡིན།
དེ་ནི་ཁོ་ཚོ་ཉེས་འཛོལ་བྱུང་བའི་ཕྱོགས་ལ་སྤོས་པའི་གོམ་པ་དང་པོ་ཡིན། གཟའ་ཉི་མར་
འཕྲད་ཐེངས་རེར། ཞོགས་པའི་ཁ་ཏོན་བཏོན་ཚར་རྗེས། ཁོ་ཚོས་ཉིན་ཧྲིལ་བོའི་དུས་ཚོད་
དེ་སྟོང་བསམ་ཚོད་དཔག་ཁྲོད་འདའ་བར་བྱས་པ་ཡིན—སྒོར་མོ་དེ་དག་ཇི་ལྟར་བརླག་
པར་ཚོད་དཔག་བྱས། ཁོ་ཚོས་མུ་མཐུད་དུ་འདི་འདྲའི་སྣང་བ་སྐྱིད་ཅིང་སྙིང་པོ་མེད་པའི་
413འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྐྱོ་སངས་ཀྱི་བྱ་བ་མགོ་བརྩམས་པ་ཡིན་ཏེ། འདི་ལྟར་ཡུན་རིང་ལ་དགའ་སྤྲོར་རོལ་ནས་
མཚན་གུང་དུ་སླེབས་སྲིད། མཉམ་དུ་གྲོས་བྱེད་ཐེངས་རེར། ཡ་ལི་ཁོ་ཡིས་ནམ་རྒྱུན་ཁྲི་
བརྒྱ་གྲངས་འདང་བའི་སྒོར་མོ་འབོར་ཆེན་དེ་སྙིང་རྗེའི་ཞལ་འདེབས་དང་ཆོས་ལུགས་བྱ་
འགུལ་གྱི་ཕྱོགས་སུ་བཀོལ་སྤྱོད་བྱེད་པ་དང་། ས་ལི་ཡིས་མང་ཉུང་གཅིག་མཚུངས་ཀྱི་སྒོར་
མོ་དེ་དོན་དག་གཞན་གྱི་སྟེང་དུ་བརླགས་ནས་ཁོས(དང་ཐོག)ད་དུང་དོན་འདི་དག་ལ་
རྣམ་གྲངས་དངོས་མ་ཞིག་བཤད་ནུས་པ་ཡིན། འོན་ཀྱང་དང་ཐོག་དེ་འདྲ་ཡིན་པ་ཙམ་རེད།
ཅུང་འགོར་རྗེས་རྣམ་གྲངས་དེ་དག་རིམ་བཞིན་མི་གསལ་བར་རབ་རིབ་ཏུ་གྱུར། ཆེས་
མཇུག་མཐར་རྩ་བ་ནས “འགྲོ་སྒོ་སྣ་ཚོགས” སུ་བསྡུས་ནས། ཡོངས་རྫོགས་གསལ་བཤད་
མེད་པའི་བཀོལ་ཐབས་སུ་གྱུར་པ་ཡིན—འོན་ཀྱང་དེ་ལྟར་རྩིས་ཐོར་བཀོད་ན་བདེ་
འཇགས་ཡིན། མ་གཞི་ས་ལི་ནི་ངན་རུལ་དུ་འགྱུར་བཞིན་ཡོད་དེ། སྒོར་མོ་ཁྲི་སྟོང་མང་
པོ་འདི་ལྟར་སྒུལ་ནས། ཉེན་ཚབས་ཆེ་ཞིང་མི་ལ་ཤིན་ཏུ་མི་བདེ་བའི་ངང་ཁྱིམ་གྱི་འགྲོ་སྒོ་
ཇེ་མང་དུ་བཏང་སོང—དཔེར་ན་པྲ་ཚིལ་སྒྲོན་མེ་ཉོས་པའི་འགྲོ་སོང་ལྟ་བུ། དུས་སྐབས་
ཤིག་ལ། ཡ་ལི་ཁོ་ལ་དེའི་དོན་སྐྱོ་སྣང་སྐྱེས། རྗེས་སུ། ཡང་ཅུང་ཙམ་འགོར་བ་ན། མོས་ད་
ནས་སེམས་མི་སྐྱོ། རྒྱུ་མཚན་ནི་མོས་སེམས་ཁྲལ་བྱེད་བཞིན་པའི་རྒྱུ་རྐྱེན་དེ་སྔར་ནས་
བཤད་རིན་མེད་པ་ཞིག་ཏུ་གྱུར་ཟིན་པས་ཡིན། མོ་ཡི་མུག་ཅིང་ངོ་གནོང་བར་གྱུར། འོན་
ཀྱང་མོས་སྐད་ཆ་ཅི་ཡང་མ་བཤད་པར། འདི་ལྟར། མོ་དང་ཁོ་གཉིས་ཉོག་ཆུ་གཅིག་ནང་
བཞུར་སོང་། ཁོས་མཚམས་མེད་པར་ཚོང་ཁང་ལས་པྲ་ཚིལ་ཁྱེར་བ་དང་། ཁོས་མཚམས་
མེད་པར་ཚོང་ཁང་ལས་དངོས་པོ་བརྐུས། མ་གཞི། མིའི་གཤིས་སྤྱོད་ནི་སྤྱིར་བཏང་དེ་
འདྲ་ཞིག་ཡིན་ངེས། ཐོལ་བྱུང་ཕྱུག་འགྱུར་ལ་གོམས་མེད་པའི་མི་དེ་དག་ལ་མཚོན་ན། རྒྱུ་
ནོར་འབོར་ཆེན་ནི་དུག་གནོད་རིགས་ཤིག་ཏུ་འཁུམས། དེས་མི་རྣམས་ཀྱི་གཞུང་དྲང་
གཏིང་ཟབ་པར་རུལ་དུ་འཇུག་པ་རེད། སྔོན་ཆད་ཧྥུ་སི་ཐི་ཁྱོ་ཤུག་དབུལ་བོ་ཡིན་སྐབས།
414དབྱིན་སྒོར་ཁྲི་བརྒྱ་ཤོག་མ།
ཁྱོད་ཀྱིས་པྲ་ཚིལ་སྒྲོན་མེ་གྲངས་མེད་ཅིག་ཁོ་གཉིས་ལ་བཅོལ་ཆོག འོན་ཀྱང་ད་ལྟ་ཁོ་
ཚོ.…………ང་ཚོས་ད་རུང་དོན་དེ་དག་གླེང་བར་མི་བྱ། པྲ་ཚིལ་སྒྲོན་མེ་ནས་ཀུ་ཤུ། དེའི་བར་
ཁྱད་གོམ་གང་ཙམ་ལས་མེད་ལ། ས་ལི་ཡིས་ཀུ་ཤུ་རྐུ་མགོ་བརྩམས་ནས་ དེའི་རྗེས་འདག་
རྫས། དེའི་རྗེས་བུ་རམ། དེའི་རྗེས་ལྕགས་ཀྲིན་ཟས་རིགས། དེའི་རྗེས་རྫ་ཆས་སོགས་བརྐུས།
ང་ཚོ་རི་ངོས་ཐུར་དུ་འགྲོ་མགོ་བརྩམས་པ་ན། དེའི་རྗེས་རིམ་བཞིན་ངན་རུལ་དུ་འགྱུར་བ་
ཅི་འདྲའི་ལས་སླ་མོ་ཞིག་རེད་ཨང་།
དུས་མཚུངས་སུ། ཧྥུ་སི་ཐི་ཁྱོ་ཤུག་ཁྱིམ་སྐྱོང་ཕྱུག་འགྱུར་གྱི་རྒྱལ་ཁའི་གོ་རིམ་ཁྲོད།
སྣང་ཚུལ་གཞན་པ་ཁ་ཤས་ཀྱིས་ཁོ་ཚོའི་ལམ་ཚད་རྡོ་རིང་ལ་མཚོན་རྟགས་བསྐྲུན། མ་གཞི་
རྟོག་བཟོ་བྱས་པའི་སོ་ཕག་རྩེག་མའི་ཐོག་ཁང་དེ་སྟོང་བསམ་ཁྲོད་ཀྱི་འཛེང་རྡོའི་ཁང་བ་
རུ་བསྒྱུར་ཏེ་ཡང་སྟེང་ནི་རི་མོ་གྲུ་བཞི་གསེག་དབྱིབས་ཅན་གྱི་ཁང་ཀླད་ཡིན་ལ། མི་འགྱང་
བར་ཁང་བ་འདི་ཡང་མེད་པར་གྱུར་ནས། དེ་ལས་བརྗིད་ཉམས་ཆེ་བའི་སྡོད་ཁང་ཞིག་
མཐོང་བྱུང—དེ་ལྟར། གཅིག་རེ་ནས་ཡང་གཅིག་རེ་བྱས་ནས་རེས་མོས་ཀྱིས་འགྱུར་བ་
ཡིན། རྟོག་བཟོ་བྱས་པའི་སྡོད་ཁང་དང་པོ་དེ་གཞན་ཞིག་ལ་བརྗེས་ནས། རིམ་པ་བཞིན་ས་
སྟེང་དུ་ཀྲོང་ངེར་འགྱིང་འདུག་ལ། གཅིག་ལས་གཅིག་མཐོ་ཞིང་བརྗིད་ཅིང་། དེ་ལས་རྒྱ་
ཆེ་བ་དང་ཞིབ་ཚགས་ལྡན་པ་དང་། དེ་ནས་ཡང་རེ་རེ་བཞིན་རེས་མོས་ཀྱིས་མི་སྣང་བར་
གྱུར། ཉེ་སྔོན་གྱི་རྒྱུན་ལྡན་མིན་པའི་ཉི་མ་འདི་དག་གི་བར་དུ། ང་ཚོའི་རྨི་ལམ་རྨི་མཁན་
འདི་གཉིས་རྩ་བ་ནས་རབ་རིབ་ཀྱི་འཕྲུལ་གནས་ཤིག་ཏུ་བསྡད་འདུག དེ་ནི་ཧ་ཅང་རྒྱང
རིང་གི་ས་ཁུལ་ཞིག་ཡིན། རྒྱས་སྤྲོས་ཆེན་པོའི་བཞུགས་ཤག་ཅིག་ཏུ། སྔོ་ལྗང་ནགས་ཚལ་
གྱི་རི་རྩེ་ནས་མར་གཟིགས་ཚེ། དེ་ནི་ཅི་འདྲའི་བརྗིད་ཆགས་ཀྱི་མཛེས་ལྗོངས་ཤིག་ཨང་།
རི་ཀླུང་དང་། གཙང་ཆུ། འཁྱོག་འཁྱོག་ནར་རིང་གིས་རྒྱང་དུ་ཁྱེར་བའི་དེའུ་འབུར་སོགས་
སྨུག་སྤྲིན་སབ་སིབ་ཅིག་གི་ཁྲོད་སྦངས་ནས་འདུག—དེ་ཡོད་ཚད་ནི་ཁོ་གཉིས་ཀྱི་སྒེར་
415འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལ་གཏོགས་པ་དང་། ཚང་མ་རྨི་ལམ་རྨི་མཁན་འདི་གཉིས་ཀྱི་ཐོན་ལས་ཡིན། ཕོ་བྲང་དེའི་
ནང་འཚང་ཁ་ཤིག་ཤིག་བྱེད་ལ། ལུས་སུ་ཆེད་ལྭ་གྱོན་པའི་གཡོག་པོ་དག་ལ་ལྟོས་དང་། མི་
ཕར་འགྲོ་ཚུར་འོང་བྱེད་པ་ཐམས་ཅད་ནི་འཛམ་གླིང་གྲོང་ཁྱེར་ཆེན་པོ་སོ་སོ་ནས་སླེབས་
པའི་སྐུ་མགྲོན་ཡིན། ཕྱི་རྒྱལ་གྱི་མི་ཡོད་ལ། རྒྱལ་ནང་གི་མི་ཡང་ཡོད། མིང་གྲགས་ཆེ་ལ་
དབང་ཤུགས་ལྡན་པའང་ཡོད།
བརྗིད་ཉམས་ལྡན་པའི་བཞུགས་སྒར་འདི་ཅི་འདྲའི་རྒྱང་རིང་ཞིག་རེད་ཡ། རྒྱང་ཐག་
ཉི་མ་འཆར་བའི་ས་རུ་ཐུག་ཡོད་ལ། རྒྱང་ཐག་ལ་ལེ་དབར་གྱིས་རྩིས་གཞི་འགོད་མི་ནུས།
དེ་ནི་གནམ་དཔྱད་ཀྱི་གྲངས་ཀས་འཇལ་མི་ནུས་པའི་བར་ཐག་ཅིག ལུའོ་ཏི་གླིང་ཕྲན་
གྱི་མཚོ་འགག་གསར་བ། དེ་ནི་མཐོ་རིམ་སྤྱི་ཚོགས་ཀྱི་གནས་མཆོག་ཡིན་ལ། དེ་ནི་ཨ་
མེ་རི་ཁའི་ཁྱད་དབང་རིམ་པའི་ཕོག་ཐུག་གཏོང་མི་རུང་བའི་ཁྱབ་ཁོངས་ཤིག་ཡིན། ཁོ་ཚོ་
ངལ་གསོའི་ཉི་མར་འཕྲད་ཐེངས་རེར—ཞོགས་པའི་ཁ་ཏོན་བཏོན་ཚར་རྗེས———རྒྱས་
སྤྲོས་ལྡན་པའི་བཞུགས་སྒར་འདིའི་ནང་དུས་ཚོད་འགའ་རེ་འདའ་བར་བྱེད། དེ་ནས་ཡོ་
རོབ་གླིང་དུ་སོང་ནས་དུས་ཚོད་ལྷག་མ་རྣམས་འདའ་བར་བྱེད། ཡང་ན་ཁོ་ཚོའི་སྒེར་གྱི་སྤྲོ་
གསེང་གཏོང་བྱེད་གྲུ་གཟིངས་སུ་བསྡད་དེ། ས་ཆ་སོ་སོར་སོང་ནས་ལྷོད་གཡེང་སྐོར་སྐྱོད་
བྱེད། ཉིན་དྲུག་ལ་མཚོ་འགྲམ་གྲོང་རྡལ་ཉེ་འདབས་ཀྱི་འཁྱོག་ལམ་དེ་རུ་ཡོད་པའི་ཕ་ཡུལ་
དུ་འུ་ཐུག་ཐབས་ཟད་དང་དོན་སྙིང་མེད་པའི་དངོས་ཡོད་འཚོ་བ་ཞིག་རོལ་བ་ཡིན། ཉིན་
བདུན་པར་སླེབས་པ་ན། ལྷ་ཡི་འཇིག་རྟེན་གཞན་པ་ཞིག་ཏུ་བུད་འགྲོ—འདི་སྔར་ནས
ཁོ་ཚོའི་གཏན་ཆགས་ཀྱི་ཉིན་རེའི་ལས་རིམ་དང་འཚོ་བའི་གོམས་སྲོལ་དུ་གྱུར་ཡོད།
ཚད་བཀག་ནན་མོ་ཐེབས་པའི་དངོས་ཡོད་འཚོ་བའི་ནང་། ཁོ་ད་རུང་སྔར་དང་འདྲ་
ནམ་རྒྱུན་དེ་ལྟར་དཀའ་སྤྱད་སྡུག་རུས་དང་། བྱ་བར་ཧུར་བརྩོན། སེམས་ཆུང་
བར་
གཟབ་ནན། དོན་དངོས་བརྩོན་ལེན། བརྩོན་བསྲི་གྲོན་ཆུང་བཅས་བྱེད་ཅིང་། ཁོ་ཚོ་ཐོག་
416དབྱིན་སྒོར་ཁྲི་བརྒྱ་ཤོག་མ།
མཐའ་བར་གསུམ་དུ་བགྲེས་སོང་ཚོགས་པའི་ཆོས་ཁང་ཆུང་ཆུང་དེར་བློ་དཀར་ཞིང་། ནམ་
རྒྱུན་རྒྱུན་ཆད་མེད་པར་དེའི་ཆེད་དུ་ནུས་ཤུགས་འདོན་པ་དང་། བློ་སེམས་རྩེ་གཅིག་གིས་
དེའི་བླ་མེད་མཆོག་གྱུར་དང་གཟབ་ནན་གྱི་བསྟན་བཅོས་རྒྱུན་འཁྱོངས་བྱེད། འོན་ཀྱང་།
འཕྲུལ་སྣང་གི་འཚོ་བའི་ཁྲོད། ཁོ་ཚོས་རང་ཉིད་སྟོང་བསམ་གྱི་བསླུ་བྲིད་འགོག་ཐབས་
མེད་པར་དེ་ཚོ་རིགས་གང་ཞིག་ལས་ཐོན་པ་ཡིན་ཡང་། དེ་ཚོར་འགྱུར་ལྡོག་ཅི་འདྲ་བྱུང་
ཡང་ཆོག ཡ་ལི་ཁོ་ཡི་དྲན་འཆར་མི་རྟག་པའི་ཡང་བསྐོར་བསྐྱར་བསྐོར་ཞིག་མིན་ལ། ཧ་
ཅང་སྣ་མང་ཞིག་ཀྱང་མིན་ནའང་། ས་ལི་ཡི་སྟོང་བསམ་ཤིན་ཏུ་ཉག་ཉོག་ཅིག་ཡིན། མོའི་
འཕྲུལ་སྣང་འཚོ་བའི་ནང་དུ། ཡ་ལི་ཁོ་ལྷའི་ལས་རིགས་གཅིག་པའི་ལྷན་ཚོགས་ཀྱི་ཆོས་
ལུགས་གསར་བ་ཞིག་ལ་དད་པར་གྱུར། རྒྱུ་མཚན་ནི་དེ་རུ་ཧ་ཅང་མཐོ་བའི་དཔོན་རིགས་
གོ་གནས་མེད་པས་ཡིན། དེའི་རྗེས་མོ་ཡང་མཐོ་རིམ་ཆོས་ཚོགས་པར་སྐྱབས་སུ་སོང་བ་
དང་། རྒྱུ་མཚན་ནི་དེ་ནས་ནམ་རྒྱུན་པྲ་ཚིལ་སྒྲོན་མེ་དེ་ལས་མང་བ་ཞིག་སྒྲོན་བཞིན་ཡོད་
ལ། དེ་ལས་ཆེ་བའི་རྒྱས་གཤོམ་བཤམས་ཡོད་པས་ཡིན། དེའི་རྗེས་མོ་ཡང་རོ་མ་ཆོས་ལུགས་
སུ་ཕྱོགས་སོང་བ་སྨོས་མེད་ཡིན། རྒྱུ་མཚན་ནི་དེ་རུ་གཟན་དམར་ཆོས་བདག་ཡོད་ལ། དེ་
ལས་མང་བའི་པྲ་ཚིལ་སྒྲོན་མེ་སྒྲོན་བཞིན་ཡོད་པས་ཡིན། འོན་ཀྱང་། ས་ལིའི་དད་པ་ལ་
མཚོན་ནས་བཤད་ན། འགྱུར་འགུལ་འདི་དག་ལ་ཅི་ཡང་མི་སྣང་། ཁོའི་འཕྲུལ་སྣང་འཚོ་བ་
ནི་གཟི་འོད་ལམ་ལམ་བརྒྱུད་མ་རིང་མོར་སྤེལ་ལ། རྒྱུན་ཐག་ཆད་མེད་དང་། ཡུན་རིང་མི་
ཉམས་པའི་དགའ་སྤྲོའི་སྐུལ་འདེད་ཅིག་ཡིན། ཁོས་ནམ་རྒྱུན་དེའི་ནང་གི་ཆ་ཤས་རེ་རེ་ལ།
འགྱུར་ལྡོག་མང་བའི་རྐྱེན་གྱིས་གསར་རྐྱང་སྤྲོ་དགའ་ལྡན་པའམ། ངོ་མཚར་སྣ་མང་ཅན་དུ་
མངོན་པར་བྱེད། ཆོས་ལུགས་ཀྱི་ཆ་ཤས་ཀྱང་གཞན་དང་མཚུངས་པ་ཡིན། ཁོས་རང་ཉིད་
ཀྱི་ཆོས་ལུགས་བྱ་འགུལ་སྤེལ་བར་ཤུགས་བཏོན་པ་དང་། དུས་མཚུངས་སུ། ལྭ་བ་ཞིག་དང་
འདྲ་བར་དེ་ཚོ་ནངས་དགོང་དུ་བརྗེ་ཆོག་པར་བྱས།
417འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྔོན་ཆད་ཐོག་མར་ཐོལ་བྱུང་ཕྱུག་འགྱུར་གྱི་བྱེད་སྐབས། ཧྥུ་སི་ཐི་ཁྱོ་ཤུག་གིས་ཚོད་
དཔག་ཁྲོད་ཀྱི་དམིགས་ཡུལ་ལྟར་སྒོར་མོ་བརླག་མགོ་བརྩམས་པ་མ་ཟད།
ཉིན་རེར་རྒྱུ་
ནོར་ཇེ་མང་དུ་སོང་བ་དང་བསྟུན་ནས། རིམ་བཞིན་བག་མེད་རྒྱས་སྤྲོས་བྱས། ཅང་མ་
འགྱངས་པར། ཁོ་ཚོས་དེ་ལྟར་སྒོར་མོ་བརླག་པ་དེ། དངོས་གནས་ཡ་མཚན་སྐྱེ་བའི་ཚད་
དུ་སླེབས་སོང་། ཡ་ལི་ཁོ་ཡིས་གཟའ་ཉི་མར་སླེབས་ཐེངས་རེར། སློབ་གྲྭ་ཆེན་མོ་དང་སྨན་
ཁང་གཅིག་ནས་གཉིས་རེ་འཛུགས་པ་དང་། ད་དུང་ལུའོ་ཏོན་ཉལ་ཁངགཅིག་ནས་
གཉིས་རེ་ཕྱེ་བ་ཡིན། གཞན་ད་དུང་ཆོས་ཁང་སྐོར་ཞིག་འཛུགས་པ་དང་། མཚམས་ལན་
རེར་ད་དུང་ཆོས་ཁང་ཆེན་པོ་ཞིག་བཟོ་བ་ཡིན། ཐེངས་ཤིག་ས་ལི་ཡིས་ཅི་ཡང་མ་རྟོགས་
པར་ཀུ་རེ་རྩེ་བཞིན་ན་རེ། “གནམ་གཤིས་འཁྱག་དྲགས་པར་ཕངས་སེམས་སྐྱེ། དེ་མིན་
ན་མོས་ཆོས་སྤེལ་མི་སྣ་གྲུ་གཟིངས་གང་ཁྲིད་ནས། གནའ་བོའི་ཤེས་ཡོན་བསླབས་ཀྱང་
སྤྱོད་མི་ཤེས་པའི་ཀྲུང་གོ་པ་དེ་ཚོའི་བློ་སྒོ་འབྱེད་དུ་སོང་སྟེ། ཁོ་ཚོར་རིན་ཐང་གསེར་ནག་
ལྷད་མེད་ཁེ་རྟགས་ཉེར་བཞི་ཅན་གྱི་ཁུང་ཙིའི་གཞུང་ལུགས་དང་ཡེ་ཤུའི་ཆོས་ལུགས་ཀྱི་
བསྟན་བཅོས་དེ་དག་བརྗེ་བའི་ཕྱོགས་ལ་ཁ་ཏ་བྱ་སྲིད།”
སྡིག་ཅིང་རྩུབ་པའི་སྐད་ཆ་འདི་དག་ལ་ཉན་རྗེས། ཡ་ལི་ཁོ་ཡིས་སེམས་ཧ་ཅང་སྐྱོ་
ནས་མོ་ངུ་ཞོར་འགྲོ་ཞོར་གྱིས་ཁ་གྱེས་སོང་། ཁོས་གནས་ཚུལ་འདི་མཐོང་རྗེས། སེམས་
འགུལ་ཆེན་པོ་ཞིག་ཐེབས་ནས་སྡུག་བསྔལ་དང་ངོ་ཚའི་ཁྲོད། བརྩེ་སེམས་སྤུ་ཙམ་མེད་
པའི་སྐད་ཆ་དེ་དག་ཕྱིར་བསྡུ་ཆེད། ཁོས་ཐ་ན་ཅི་ཡང་བློས་གཏོང་བར་ཕངས་སེམས་མི་སྐྱེ་
བ་རེད། མོས་སུན་འབྱིན་གྱི་སྐད་ཆ་གཅིག་ཀྱང་མ་བཤད——འདིས་ཁོ་རང་སྔར་ལས་ཁ་
སྐྱེངས་པར་གྱུར། མོས་མགོ་མཇུག་བར་ཤུགས་སྟོན་མ་བྱས་པར། ཁོ་རང་ལ་རང་ཉིད་ཀྱི་
[1] དབུལ་མི་ལ་གླས་པའི་བཅའ་སྡོད་ཉལ་ཁང་ཞིག་ཡིན། དབྱིན་ཇིའི་སྤྱི་ཚོགས་བཅོས་བསྒྱུར་པ་
ལུའོ་ཏོན་ཞུན་ཅའེ་ཡི་མཚན་ཟུར་ལས་མིང་བཏགས་པ་ཡིན།
418དབྱིན་སྒོར་ཁྲི་བརྒྱ་ཤོག་མ།
བྱ་སྤྱོད་སྔོན་མ་ལྟར་བྱེད་དགོས་པར་ཞུས——དོན་དངོས་སྟེང་། མོས་ཁོ་ལ་གསལ་བཤད་
བྱེད་ཆོག་ཆོག་ཡིན། འོ། དེ་འདྲའི་སྐད་ཆ་མང་པོ་ཞིག་ཡོད་པ་མ་ཟད། དེ་ཤིན་ཏུ་རྣ་ལ་
རྩུབ་པའི་སྐད་ཆ་ཡིན་ཨང་།
མོས་དེ་ལྟར་ཁོང་ཡངས་དཀྱེལ་ཆེ་བྱས་ནས་ཅང་མི་སྨྲ་བར་
སྡོད་པ་དེས། ཁོ་ལ་དེ་མ་ཐག་འཁོན་ལན་སློག་པ་དང་གཉིས་སུ་མ་མཆིས། རྒྱུ་མཚན་ནི་
འདིས་ཁོ་རང་ལ་རང་སྐྱོན་རང་བརྟག་བྱེད་དུ་འཇུག་སྲིད་པས་ཡིན། ད་དུང་འཇིགས་སུ་
རུང་བའི་རིམ་པ་བསྟར་ཆགས་ཀྱི་བྱ་སྤྱོད་དེ་དག་ཕྱིར་དྲན་བྱས་ཚེ། ད་དུང་འདས་པའི་
ལོ་འགའི་ནང་། ཚད་མེད་ངང་རྒྱུ་འབྱོར་ལོངས་སྤྱོད་སྐབས་ཁོའི་འཚོ་བའི་ཁྲོད་ཡང་ཡང་
བྱུང་མྱོང་བའི་བཟོ་ལྟ་ངན་པ་དེ་དག་ཀྱང་ཡོད། དེ་ནས། ཁོ་རང་དེ་རུ་བསྡད་ནས་ཡོད་ཚད་
ལ་ཕྱིར་དྲན་བྱང་ཤིང་སྐབས་དེར་ཁོའི་ངོ་གདོང་དམར་པོར་གྱུར་སོང་། ཁོའི་སེམས་པ་ངོ་
ཚའི་ནང་སྦངས་སོང་། མོས་འཚོ་བ་ཇི་ལྟར་རོལ་བར་གཟིགས་དང——དེ་ནི་ཅི་འདྲའི་
ཚུལ་དང་མཐུན་པ་ཞིག་སྟེ། ད་དུང་མུ་མཐུད་དུ་ཡར་ཐོན་ཡོང་བཞིན་མཆིས། ཡང་རང་
ཉིད་ཀྱི་འཚོ་བར་གཟིགས་དང——དེ་འདྲའི་ཁ་ཡང་སྤྱོད་ཡང་ཞིག ཀླད་པའི་ནང་རྫོང་
ཁེངས་པའི་ཐ་ཤལ་གྱི་གཏམ་འདོད་ནི། ཅི་འདྲའི་སྒེར་སེམས་ཆེ་ལ། ཅི་འདྲའི་ངོ་ཚ་མེད་
པ། ཅི་འདྲའི་བྱ་བཙོག་ཅིག་རེད་ཨང་། ད་དུང་འདི་ཡོད་ཚད་ཀྱི་འཕེལ་ཕྱོགས་ནི—
གཏན་ནས་ཡར་ཐོན་ཡོང་བ་མིན་ཏེ། ངན་རུལ་དུ་འགྱུར་བཞིན་ཡོད།
ཁོ་རང་གིས་མོའི་ལས་ཀ་མང་པོ་དང་རང་ཉིད་ཀྱི་ཅི་བྱས་ཐམས་ཅད་ཕན་ཚུན་
གཤིབ་བསྡུར་སྒོས་མོར་འཁང་ར་བྱས་མྱོང—ད་ལྟ་ཁོ་རང་འདང་རྒྱག་གི་ནང་དུ་
ལྷུང—ཁོས་དངོས་གནས་འཁང་ར་བྱས་ཏེ། ཁོས་རང་ཉིད་ཀྱི་ཆེད་དུ་ད་དུང་ཅི་ཞིག་
བཤད་ནུས་སམ། མོས་རང་གི་ཆོས་ཁང་སྐྲུན་སྐབས་ཁོས་ཅི་ཞིག་བྱེད་བཞིན་ཡོད་དམ།
ཁོས་ནག་ཆང་ལོག་གཡེམ་གྱི་རྩེད་མོར་ཡིད་སུན་ཟིན་པའི་སྒོར་དུང་ཕྱུར་ཅན་གྱི་ཕྱུག་
པོ་དག་དང་མཉམ་དུ་ཏག་སེ་འཕེན་པའི་སྤྲོ་སྐྱིད་ཁང་ཞིག་རྩ་འཛུགས་བྱེད་བཞིན་འདུག
419འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མི་དེ་དག་གིས་ཁོའི་འདུག་གནས་དུད་སྨུག་གིས་ཁེངས་པར་བྱས་འདུག་ལ། ཤོ་རྒྱན་
ཐེངས་རེ་རེར་སྒོར་ཁྲི་སྟོང་མང་པོ་ཤོར་འགྲོ་ཞིང་། དུས་མཚུངས་སུ་ད་དུང་མི་རྣམས་
ཀྱིས་ཁོ་ལ་རྒྱས་སྤྲོས་བླུན་རྟགས་ཚ་པོས་བསྟོད་པ་བྱས་རྐྱེན་རློམ་སེམས་ཆེར་སྐྱེད་བྱས།
མོས་སློབ་གྲྭ་ཆེན་མོ་དང་པོ་འཛུགས་སྐབས། ཁོས་ཅི་ཞིག་བྱེད་བཞིན་ཡོད་དམ། ཁོས་
རང་ཉིད་རུལ་དུ་འཇུག་བཞིན་ཡོད་དེ། གཞན་རྒྱུ་ནོར་ཁྲི་སྟོང་ལྡན་ལ་ཀུན་སྤྱོད་རིན་
ཐང་མེད་པའི་ཆང་རྐྱལ་འདོད་ཅན་སྐོར་ཞིག་དང་ལྷན་དུ་དགའ་བས་མྱོས་ཤིང་། ཆགས་
སྲེད་ངོ་ཚ་མེད་པ་དང་། མི་ལ་སྟོན་སྲོལ་མེད་པའི་འཚོ་བ་རོལ་བཞིན་ཡོད། མོས་བྱིས་
གསོ་ཁང་དང་པོ་འཛུགས་སྐབས་སུ། ཁོས་ཅི་ཞིག་བྱེད་བཞིན་ཡོད་དམ། ཧེ། མོས་བླ་ན་
མེད་པའི་ལུས་སྲུང་ཟོལ་མེད་ཀྱི་ལྷན་འཛོམས་ཚོགས་པར་འཆར་འགོད་གཏོང་སྐབས།
ཁོས་ཅི་ཞིག་བྱེད་བཞིན་ཡོད་དམ། དེས་ན་དེ་མི་གླེང་བར་བྱ། མོས་ཡེ་ཤུ་ཆོས་ལུགས་
པའི་བུད་མེད་ཆང་འགོག་ཚོགས་པ་དང་བུད་མེད་སྟ་རེ་ཆུང་ངུའི་ཚོགས་པ]དང་ལྷན་
དུ་དཔའ་མཛངས་མདུན་སྐྱོད་ཀྱི་བྱ་འགུལ་སྤེལ་བ་དང་། རྒྱལ་ཡོངས་ཆང་རིགས་ཀྱི་
དུག་དགྲ་གཙང་སེལ་བྱེད་སྐབས་ཁོས་ཅི་ཞིག་བྱེད་བཞིན་ཡོད་དམ། ཁོས་ཉིན་གཅིག་ལ་
ཐེངས་གསུམ་དུ་བཟི་བར་བྱེད། ཆོས་ཁང་བརྒྱ་ལྷག་སྐྲུན་མཁན་གྱི་མོ་ཆོས་ཀྱི་གོང་མ་རོ་
མ་རུ་སླེབས་སྐབས། བཀའ་དྲིན་ཞུ་མཁན་གྱི་དགའ་བསུ་དང་སྨོན་ཚིག་ཐོབ་པ་དང་། ད་
དུང་གཟི་བརྗིད་ལྡན་པའི་ངང་གསེར་གྱི་རྒྱ་སེ2དང་ལེན་བྱེད་དུས། ཁོས་ཡང་བསྐྱར་ཅི་
ཞིག་སྒྲུབ་བཞིན་ཡོད་དམ། ཁོ་མེང་ཐི་ཁ་ལུའོ་ལ་སོང་ནས་དངུལ་ཁང་དེ་འཕྲོག་བཅོམ་
[1] ཆང་འགོག་དྲིལ་སྒྲོག་གི་རྩ་འཛུགས་ཤིག ཨ་རིའི་ཆང་འགོག་རིང་ལུགས་པ་ཁཱ་ལི•ཨ་མི་ལི་
ཡ•ན་ཞིན(1846—1911)གྱིས་སྟ་རེ་ཆུང་ངུ་ཡུ་ཐུང་ཞིག་ཐོགས་ནས་ཆང་ཁང་སུམ་ཅུ་བརླགས་
མྱོང་ཕྱིར་མིང་དེ་ལྟར་བཏགས་པ་ཡིན།
[2] གསེར་བཟོས་རྒྱན་ཆ། གནམ་བདག་ཆོས་ལུགས་ལ་དད་མཁན་ཚོར་ཆོས་དཔོན་གྱིས་རྟེན་སྐལ་
དུ་གནང་བ་ཞིག
420བྱས་པ་རེད།
དབྱིན་སྒོར་ཁྲི་བརྒྱ་ཤོག་མ།
ཁོ་བྱ་བར་ད་ནས་འདང་མི་རྒྱག་མི་རུང་། ཁོས་མར་འདང་རྒྱག་མི་ཕོད། དོན་གཞན་
པ་རྣམས་ཡིད་ལ་དྲན་ཚེ་ཁོ་ལ་རྩ་བ་ནས་བཟོད་མི་ནུས་པ་ཞིག་བྱུང་། ཁོ་རང་ཡར་ལངས་
ཏེ། བློ་ཐག་རྦད་ཆོད་ཀྱིས་གནས་ཚུལ་དངོས་བརྗོད་པར་གྲ་སྒྲིག་བྱས། མི་ལ་སྟོན་མི་རུང་
བའི་འཚོ་བ་དེ་འདྲ་ནི་མོར་ཡོངས་སུ་ཕྱིར་མངོན་འོས། དྲང་མོའི་སྟེང་ཁས་ལེན་ཡང་
བཞག་ནས། ཁོས་ད་ནས་ལྐོག་ལྐོག་སུད་སུད་ཀྱི་འཚོ་བ་འདི་འདྲ་རོལ་མི་རུང་བ་ཡིན།
ཁོས་ཡོད་ཚད་ཀྱི་ཡོད་ཚད་མོར་བཤད་དགོས།
དེ་ནས། ཁོས་འཆར་གཞི་ལྟར་བྱ་བ་སྒྲུབ་པ་ཡིན། ཁོས་ཡོད་ཚད་མོར་བཤད་ཟིན།
དེའི་རྗེས་མོའི་པང་དུ་ལྷུང་ནས་སྡུག་ངུ་བརྒྱབ་སྟེ། ཡང་ན་མཆི་མ་འདོན་པ་དང་ཡང་ན་
ན་སྐད་བརྒྱབ་ནས་མོས་གུ་ཡངས་གཏོང་བར་ཞུ་བ་བྱས། དེ་ནི་ཧ་ལས་དྲགས་པ་ཐེངས་
ཤིག་ཡིན། མོར་རྡུང་རྡེག་འདིའི་འོག་ད་ནས་རྒྱབ་སྐྱོར་བྱེད་པའི་ནུས་ཤུགས་མེད་པར་
གྱུར། འོན་ཀྱང་། ཁོ་ནི་མོ་ལ་གཏོགས་པ་ཡིན། མོའི་སྙིང་ཡིན། མོའི་སེམས་ཁོང་གི་བདེ་
སྐྱིད་ཡིན། མོའི་ཡོད་ཚད་ཀྱི་ཡོད་ཚད་ཡིན། མོས་ཁོ་ལ་ཅི་ཡང་ཕྱིར་མི་ལྡོག་པ་ཡིན།
མོས་ཁོ་བོ་གུ་ཡངས་སུ་བཏང་། འོན་ཀྱང་མོས་རྟོགས་པ་ནི། ཁོས་མོར་ད་ནས་བཟུང་སྔོན་
ཆད་དང་འདྲ་བར་བྱ་མི་ནུས། མོས་ཤེས་ཡོད་དེ། ཁོས་འགྱོད་བཤགས་ཙམ་བྱེད་པ་ལས་
རང་ཉིད་གསར་བརྗེ་བྱ་མི་ནུས། འོན་ཀྱང་། ཁོ་རང་གི་ཀུན་སྤྱོད་ཀྱི་ཕྱོགས་ནི་སྔར་གྱི་
རྣམ་པའི་ཆ་ཙམ་ཡང་མ་ལྷག་པར་གྱུར་ནས་རུལ་འགྱུར་ཚད་དྲགས་སུ་སོང་ཡང་། ཁོ་
ནི་ད་དུང་མོའི་མ་ཡིན་ནམ། མོར་ཡོངས་སུ་དབང་བ་མ་ཡིན་ནམ། མོའི་གཏན་དུ་གོང་
བཀུར་བྱེད་པའི་སྐུ་འདྲ་དེ་མིན་ནམ། མོས་མོ་ནི་ཁོའི་ཞིང་བྲན་ཡིན་ལ་ཁོའི་གཡོག་པོ་
ཡིན་ཞེས་སྨྲ། དེ་ནས་མོས་མོ་ཡི་སྙིང་རྗེའི་སེམས་རྒྱ་ཆེ་རུ་ཕྱེས་ནས་མཐར་ཁོ་རང་ནང་
དུ་དྲངས་པ་ཡིན།
421འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བདུན།
དེ་ནས་ཅང་མ་འགོར་བར། གཟའ་ཉི་མ་ཞིག་གི་ཕྱི་དྲོར། ཁོ་ཚོ་རང་ཉིད་ཀྱི་དྲན་
འཆར་ཁྲོད་ཀྱི་སྤྲོ་སྐྱིད་གྲུ་གཟིངས་ལ་བསྡད་ནས་དབྱར་ཁའི་མཚོ་ངོགས་སུ་བསྐྱོད་ཅིང་།
སྒྱིད་ལུག་རྣམ་གཡེང་གི་དབང་གིས་གྲུ་གཟིངས་ཀྱི་བར་གཅལ་གཞུག་མའི་གནམ་ཁེབས་
འོག་གསེག་བརྟེན་བྱས། ཁོ་གཉིས་ཀས་སྐད་ཆ་ཅི་ཡང་མི་བཤད། རྒྱུ་མཚན་མི་རེ་རེའི་ལ་
དོན་དག་གི་ཁེངས་པས་ཡིན། ཁུ་སིམ་པའི་དུས་སྐབས་འདི་འདྲ་ཞིག་ལ། ཉེ་ལམ་རྒྱུ་རྐྱེན་
ཅི་ཡང་མི་གསལ་བར་བྱ་བ་སྣ་ཚོགས་ཇེ་མང་ནས་ཇེ་མང་དུ་གྱུར་ཏེ། དེ་སྔོན་གྱི་འདང་
བརྩེ་དང་སྤྲོ་སེམས་རྣམས་རིམ་བཞིན་གྲང་ཤུར་ཤུར་དུ་གྱུར་པ་ཡིན། ས་ལི་ཡི་ཐེངས་དེའི་
འཇིགས་སུ་རུང་བའི་དྲང་གཏམ་དེས་ནུས་པ་འདོན་སྤེལ་བྱས་སོང་། ཡ་ལི་ཁོ་ཡིས་ཀྱང་
ཅི་ཐུབ་ཀྱིས་དེ་ལ་ཕྱིར་དྲན་མི་བྱེད། འོན་ཀྱང་དེ་ཅི་ནས་ཀྱང་ཕར་བདའ་མི་ནུས་པར་དེ་
ནས་ངོ་ཚ་དང་སྡུག་བསྔལ་དེ་འདྲས་མོའི་མཛེས་སྡུག་ལྡན་པའི་འཕྲུལ་སྣང་གི་འཚོ་བར་
གནོད་པ་སྐྱེལ་བཞིན་ཡོད། ད་ལྟ(གཟའ་ཉི་མ)མོས་མཐོང་ཐུབ་པ་ནི་མོའི་ཁྱོ་ག་ནི་འདི་
འདྲའི་མིང་ཡོད་དོན་སྟོང་ཞིག་དང་། ཞེན་ལོག་ཏུ་འཇུག་པའི་མི་སྣ་ཞིག་རེད། མོས་འདི
ཡོད་ཚད་ལ་ཁ་ཡ་མི་བྱེད་ཀ་མེད་བྱུང་། དེ་ནས་ཉི་མ་དེ་དག་གི་ནང་། གཟའ་ཉི་མའི་ཉིན
དུ། སྒྲུབ་ཐུབ་ཚེ། མོས་ནམ་རྒྱུན་ཁོ་ལ་མིག་གིས་ཡང་བསྐྱར་བལྟ་བར་མི་བྱེད།
འོན་ཀྱང་མོ——མོ་རང་ཉིད་ལ་མི་འདང་ས་མེད་པ་ཡིན་ནམ། ཧེ། མོས་རང་ཉིད་དེ་
འདྲ་མིན་པ་ཤེས་ཡོད། མོས་དོན་ཞིག་ཁོ་ལ་ཡུན་རིང་གསང་བཞིན་ཡོད་དེ། མོ་ཁོ་ལ་བློ་སེམས་
རྣམ་དག་མིན། དོན་འདིས་མོའི་སེམས་ལ་སྡུག་བསྔལ་ཐེངས་མང་པོ་བསླངས་མྱོང་། མ་གཞི་
མོས་ཁོ་ཚོའི་བར་གྱི་ཆོད་དོན་ལ་གཏོར་བརླག་གཏོང་བཞིན་ཡོད་དེ། དོན་དེ་ཁོ་ལ་གསང་
422དབྱིན་སྒོར་ཁྲི་བརྒྱ་ཤོག་མ།
ནས་ཡོད། མོས་བསླུ་བྲིད་ཀྱི་འགུག་ཤུགས་དྲག་པོ་མི་ཐེག་པར་ཡང་བསྐྱར་སྐབས་གླགས་
འཚོལ་བའི་ཉོ་ཚོང་མགོ་བརྩམས།
མོས་སྔར་ནས་ཁོ་ཚོའི་རྒྱུ་ནོར་ཡོངས་རྫོགས་འཛེམ་མེད་
གཅིག་སྒྲིལ་བྱས་ནས་འགྱུར་རྟེན་ཉོ་ཚོང་གི་བྱེད་ཐབས་བཀོལ་ཏེ། རྒྱལ་ཡོངས་ལྕགས་ལམ་
ཁོངས་གཏོགས་ཡོད་ཚད་དང་རྡོ་སོལ་གཏེར་ཁ། ངར་ལྕགས་ཀུང་སི་བཅས་ཀྱི་མ་རྐང་ཉོ་རུ་
སོང་། དེ་ནས། ད་ལྟ་ངལ་གསོའི་ཉིན་དང་འཕྲད་ཐེངས་རེར། མོས་ནམ་རྒྱུན་སེམས་ཁྲལ་
ཆེན་པོ་བྱེད་པ་དང་། སྐད་ཆ་ཚིག་གཅིག་ཤོར་ནས། ཁོས་གསང་བ་དེ་རྟོགས་པར་དོགས་
ཤིང་སྐྲག་བཞིན་འདུག ངན་སེམས་བཅངས་ཡོད་པའི་རྐྱེན་གྱིས་སྡུག་བསྔལ་དང་འགྱོད་
སྣང་སྐྱེས་ནས་མོས་འགོག་ཐབས་མེད་པར་ཁོ་ལ་སྙིང་རྗེ་བ་མཚོན་པར་བྱས། མོའི་སེམས་
ལ་ཧ་ཅང་ཞེ་གནོང་བ་ཞིག་བྱུང་ནས་ཁོ་རང་དེ་ན་ནར་འདུག་པ་མཐོང་ཐེངས་རེར་བཟི་
རྗེས་ཡིད་ཚིམ་ཞིང་། རྩ་བ་ནས་མོས་ཅི་ཞིག་བགྱིས་པར་དོགས་པ་མི་ཟ་བར—མོ་ལ་རྦད་
དེ་ཡིད་རྟོན་བྱས། ཡིད་རྟོན་བྱས་པས་མིའི་སེམས་ལ་ཁོ་ནི་སྙིང་རྗེ་བ་ཞིག་ཡིན་པའི་ཚོར་བ་
སྟེར་མོད། མོས་སྐུད་པ་ཉག་ཕྲ་ཞིག་བཀོལ་ནས་ཁོའི་ཀླད་གཙུག་གི་བར་སྣང་དུ་གློ་བུར་མར་
ལྷུང་སྲིད་པའི་ཆག་སྒོ་ཆེན་པོ་ཞིག་བཏགས་འདུག་སྟེ། དེ་ནི་རྨེག་མེད་རང་བཞིན་གྱི—
“ཅི་ཞིག——ཡ་ལི་ཁོ།"
བར་བཅུག་སྐད་ཆ་འདིས་མོ་གློ་བུར་འདང་རྒྱག་གི་ནང་ནས་ཕྱིར་སད་དུ་བཅུག་སོང་།
མོས་དེ་ལྟར་ད་གཟོད་མི་ལ་རྙོག་འཛིང་བཟོ་བའི་གནད་དོན་དེ་དྲན་མི་དགོས་པར་དགའ་
སྤྲོ་ཆེན་པོ་སྐྱེས་ནས་སྐད་སྒྲའི་ཁྲོད་གནའ་བོའི་ཞི་འཇམ་ཚད་མེད་ཁྱེར་ནས་ན་རེ།
“ཤོད་དང་། སྙིང་ཉེ།”
“ཁྱོད་ཀྱིས་ཤེས་སམ། ཡ་ལི་ཁོ། ངའི་སེམས་ལ་ང་ཚོས་ནོར་འཁྲུལ་ཞིག་བཟོ་བཞིན་
ཡོད་པར་སྙམ—དེ་ལྟར་བཤད་དོན་ནི། ཁྱོད་ཀྱིས་ནོར་འཁྲུལ་ཞིག་བཟོ་བཞིན་ཡོད་ཟེར།
ངས་གཉེན་ཉེ་སྒྲིག་པའི་དོན་དེ་བསྟན་པ་ཡིན།" ཁོ་ཡར་ལངས་ནས་སྦལ་བ་ལྟར་ཚོ་ཞིང་།
423འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལི་ཡི་འདྲ་སྐུ་ལྟར་བྱམས་བརྩེ་ལྡན་པ་མ་ཟད། རྣམ་འགྱུར་དེ་འདྲའི་ནན་ཏན་དུ་མངོན་
འདུག “ཁྱོད་ཀྱིས་ཞིབ་མོར་སོམས་དང—ལོ་འཁོར་ལྔ་ལྷག་འགོར་ཟིན། ཁྱོད་ཀྱིས་མགོ་
མཇུག་བར་གསུམ་ལ་ལྟ་ཚུལ་གཅིག་མཚུངས་བཟུང་ནས། གོ་གནས་ཡར་འཕར་ཐེངས་
རེ་དང་བསྟུན་ཏེ། ནམ་རྒྱུན་ཉོ་ཚོང་གི་རིན་གོང་གྲངས་འབོར་ལྔ་ལ་ཡར་བཏེགས། ངས་
སེམས་ལ་ང་ཚོས་གཉེན་སྒྲིག་སྟོན་མོ་བྱེད་དགོས་པར་སྙམ་ཐེངས་རེར། ཁྱོད་ཀྱིས་ནམ་རྒྱུན་
དེ་ལས་བཟང་བའི་དམིགས་ཡུལ་གཞན་ཞིག་ལ་རྒྱང་ལྟ་བྱས་ནས་ངའི་རེ་བ་སྟོང་ཟད་དུ་
བཏང་འགྲོ། ངས་བལྟས་ན་ཁྱོད་ཀྱང་ཧ་ཅང་འདོད་མོས་ཚིམ་དཀའ་ཞིག་རེད། མ་འོངས་
པའི་ཉིན་ཞིག ང་ཚོའི་དོན་བྱ་ཅི་ཡང་འགྲུབ་མི་སྲིད། དང་ཐོག ང་ཚོས་སོ་ལས་སྨན་
པ་དང་ཁྲིམས་རྩོད་པ་གཉིས་ཁས་མ་བླངས་པ་ཡིན། དོན་འདི་བསྒྲུབས་པ་འགྲིག་སྟེ
དེ་ལ་ཧ་ཅང་ལྟ་ཚུལ་ལྡན་པ་རེད། དེར་མཐུད་ནས་ང་ཚོས་དངུལ་ཁང་མགོ་གཙོ་དེའི་བུ་
དང་ཕག་ཤ་འཚོང་མཁན་དེའི་རྒྱུད་འཛིན་པར་ཁས་མི་ལེན་རྒྱུའི་བརྡ་སྤྲད་པ་ཡིན—
དེ་ཡང་བསྒྲུབས་པ་འགྲིག་པ་མ་ཟད། ཧ་ཅང་ལྟ་ཚུལ་ལྡན། དེར་མཐུད་ནས། ང་ཚོས་རྒྱལ་
ཚོགས་གྲོས་མིའི་བུ་དང་ཁུལ་དཔོན་གྱི་བུ་ལ་ཁས་མི་ལེན་པའི་བརྡ་སྤྲད་པ་ཡིན—དེ་རྩ་
བ་ནས་འགྲིག་འདུག འདིའི་སྟེང་ངས་ཁས་ལེན་པ་ཡིན། དེར་མཐུད་ནས་སྤྱི་གྲོས་པའི་བུ་
དང་ཨ་མེ་རི་ཁའི་ཙུང་ཐུང་གཞོན་པའི་བུ—བརྒྱ་ཆའི་བརྒྱ་ཡིས་འགྲིག མཚན་སྙན་
མིང་བཏགས་ཆུང་ཆུང་དེ་དག་ནི་ཡུན་རིང་ལ་རྒྱུན་སྲུང་མི་ནུས། རྗེས་སུ། ཁྱོད་ཀྱིས་སྐུ་
དྲག་བློ་ལ་བབས་བྱུང་བར་ངས་བལྟས་ན་མཐར་ང་ཚོས་ལམ་བཙལ་བ་འཆུག་མེད་པར་
འདོད—དེ་མིན་ནམ། ང་ཚོ “མི་བཞི་བརྒྱའི” u]མི་གྲས་སུ་མཆོང་དགོས་ལ། ཁོ་ཚོ་དེ་
[1] ཉིག་ཡོ་གོང་རིམ་སྤྱི་ཚོགས་ཀྱི་མི་སྣ་གྲགས་ཅན་ཞིག ཨ་རིའི་ཁྲིམས་རྩོད་པ་གྲགས་ཅན་སེ་
མོར•ཝོ་ཏི•མའེ་ཁ་ལི་སི་ཐི(1827—1895)ཡིས་ཐེངས་ཤིག་ལ། “ཉིག་ཡོ་གོང་རིམ་སྤྱི་ཚོགས་ཁྲོད་
བསྡོམས་པས་མི་སྣ་གལ་ཆེན་བཞི་བརྒྱ་ལྷག་ཡོད” ཅེས་གསུངས།
424དབྱིན་སྒོར་ཁྲི་བརྒྱ་ཤོག་མ།
དག་གི་ཁྱིམ་རྒྱུད་དུ་སྐྱེས་པའི་མི་སྣ་ཞིག་ཏུ་འཐེན་དགོས་ཏེ། རིགས་རུས་མཆོག་ཏུ་གྱུར་
ཅིང་། བླ་མེད་ཕོག་ཐུག་ཤོར་མི་རུང་བ། ལོ་ངོ་བརྒྱ་དང་ལྔ་བཅུར་བསྙལ་བའི་དྲི་ཞིམ་འཐུལ་
བ། དུས་རབས་གཅིག་ཡར་སྔོན་གྱི་མེས་པོའི་ལུས་སྟེང་གི་ཉ་མོའི་ཚྭ་དྲི་དང་ལུག་པགས་
རློན་པའི་དྲི་ངན་དེ་འདྲ་ཡལ་ཟིན་པ་དེ་དག་འཐེན་དགོས། དེའི་རྗེས་ཉིན་གཅིག་རིང་
ལས་ཀ་ལས་རྐྱེན་རང་ཁྱིམ་གྱི་རིགས་རུས་ལ་བརྙས་བཅོས་ཐེབས་མི་སྲིད། དེས་རྗེས་སུ་ཅི་
བྱས་སམ། ཨ་ལ། རྗེས་ནས་གཉེན་དོན་ཐག་གཅོད་བྱ་དགོས་པ་བཤད་མ་དགོས། འོན་ཀྱང་
མེད་པ་ཡིན། སྐབས་དེར་ཡོ་རོབ་ནས་སྐུ་དྲག་ངོ་མ་གཉིས་སླེབས་བྱུང་ནས། ཁྱོད་ཀྱིས་དེ་མ་
ཐག་གྲགས་མེད་དངོས་ཟོག་དེ་དག་ཕར་ལ་གཡུགས་པ་ཡིན། དེ་ངོ་མས་མི་ལ་ཡིད་ཆད་སྐྱེ་
བ་ཞིག་རེད་ཡ། ཡ་ལི་ཁོ། དེའི་རྗེས། དེ་འདྲའི་མི་སྣ་ཆེན་པོ་མང་པོ་ཡོང་བ་ཡིན་ཡ། ཁྱོད་
ཀྱིས་ཁས་མི་ལེན་པའི་བརྡ་སྤྲད་པ་ནི་ནན་རིམ་པ་དེ་དག་ལས་ཡང་ནན་རིམ་པ་གཉིས་
ལ་བརྗེས་སོང་། ཁྱོད་ཀྱིས་ནན་རིམ་པར་ཁས་མི་ལེན་པའི་བརྡ་སྤྲད་དེ་ཙི་རིམ་པ་གཉིས་
ལ་བརྗེས་ཙི་རིམ་པར་ཁས་མི་ལེན་པའི་བརྡ་སྤྲད་ནས། པོ་རིམ་པ་གཉིས་ལ་བརྗེས་པོ་རིམ་
པར་ཁས་མི་ལེན་པའི་བརྡ་སྤྲད་དེ་ཧོའུ་རིམ་པ་གཉིས་ལ་བརྗེས། ཧོའུ་རིམ་པ་གཉིས་ལ་
ཁས་མི་ལེན་པའི་བརྡ་སྤྲད་ནས་གུང་རིམ་པ་གཉིས་ལ་བརྗེས། ངས་བཤད། ཡ་ལི་ཁོ། ངས་
ཁྱོད་ལ་ཤོ་རྒྱན་ཐེངས་འདི་ལས་ཕྱིར་འབུད་པར་ཁ་ཏ་བཏང་བ་ཡིན—ཁྱོད་ཀྱི་རྒྱན་སྔར་
ནས་མཐར་ཐུག་ཟིན། ཚོང་ཟོག་སིལ་མ་སྐོར་འདི་ནི། ཁྱོན་སྡོམ་གུང་རིམ་པ་བཞི་ཡིས། ཁྱོད་
ལ་རིན་གོང་སྤྲོད་པ་དང་། ཚོང་འགྲིག་ཐག་གཅོད་དུ་བཅུག ཁོ་ཚོ་བཞི་པོ་རྒྱལ་ཁོངས་མི་
གཅིག་པ་བཞི་རུ་གཏོགས་ལ། ཚང་མ་མིང་གྲགས་ཅན་དང་། ལུས་ཕུང་བདེ་ཐང་ཅན། ཁྱིམ་
རྒྱུད་གཙང་མ་ཅན། དུས་མཚུངས་ཚང་མ་མ་རྩ་བརྡིབས་ནས་བུ་ལོན་རྐུབ་རུལ་དུ་གྱུར་
པ་ཏག་ཏག་ཡིན། ཁོ་ཚོའི་རིན་གོང་བསླངས་པ་ཤིན་ཏུ་མཐོ་ནའང་། ང་ཚོས་ཁུག་པ་ཡིན།
ངས་བཤད། ཡ་ལི་ཁོ། ད་ནི་འགོར་འགྱང་མ་བྱ། ད་ནི་ནམ་རྒྱུན་འདི་ལྟར་མིའི་བློ་ཡིད་ལ་
425འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དྲན་མི་བདེ་བར་མ་རོགས། དངོས་ཟོང་ཡོད་ཚད་མཉམ་དུ་བཤམས་ནས་བུ་མོ་རང་ཉིད་
སོང་སྟེ་འདེམ་དུ་ཆུགས་ཤིག"
ས་ལིས་མོའི་གཉེན་དོན་ལ་ལྟ་ཚུལ་འདོན་སྐབས། ཡ་ལི་ཁོ་མགོ་མཇུག་བར་བག་
ཕེབས་སྣང་སྐྱིད་ཀྱིས་འཛུམ་བཞིན། ཕལ་ཆེར་ཡིད་ཚིམ་ངང་ཁ་རོག་གེར་ཡ་མཚན་
པ་ཞིག་ཀྱང་འདུས་ཡོད་པར་མོའི་མིག་ལམ་དུ་དགའ་སྤྲོའི་འོད་སྣང་འཕྲོ་ཞིང་། མཇུག་
མཐར་ལྷོད་འཇགས་ངང་བཤད་རྒྱུར།
“ས་ལི། ཁྱོད་ཀྱིས་བལྟས་ན་འདི་ལྟར་བྱས་ན་བཟང་ངམ—རྒྱལ་རིགས་ཤིག་དང་
གཉེན་ཉེ་བསྒྲིག་ན་ཅི་འདྲ་རེད།”
ཤིན་ཏུ་སྟབས་ལེགས་ཏེ། སྙིང་རྗེ་བའི་མི། ཁོ་རང་ལྟ་ཚུལ་འདིས་སྐྲག་ཐག་ཆོད་པར་
བཏང་ནས། དེ་མ་ཐག་འབྲུག་རུས་གཤོག་པའི་ཤིང་ལེབ་སྟེང་ལྷུང་བ་ན། གྲུ་དབྱུག་གིས་
ཞྭ་རྐང་ལ་སྐྱི་ཤུད་བཏང་། ཅུང་ཙམ་གྱི་རིང་ལ། ཁོ་རང་དགའ་ནས་མགོ་ཡུམ་འཁོར་བར་
གྱུར། རྗེས་ནས་སེམས་ཤུགས་ཡར་སྐྱེད་ཀྱིས་གྱོལ་སྟངས་ངོམ་ཞོར་ཕར་ལ་སོང་ནས་ཆུང་
མའི་འགྲམ་དུ་བསྡད་དེ། མིག་རབ་རིབ་ནང་སྔོན་ཆད་ཀྱི་ཡིད་ཤོར་དང་བརྩེ་བ་འཇམ་
པོའི་འོད་མདངས་བར་མེད་དུ་འཕྲོས།
“གནམ་རྒན་མ” ཞེས་ཁོས་དགའ་སྤྲོ་འཁོལ་ཞིང་སེམས་འགུལ་ཐེབས་པའི་ངང་
བཤད་རྒྱུར། “ཡ་ལི་ཁོ། ཁྱོད་ནི་ངོ་མ་རླབས་ཆེན་ཞིག་རེད། ཁྱོད་ནི་འཇིག་རྟེན་སྟེང་
ཆེས་གཟི་བརྗིད་ལྡན་པའི་སྐྱེས་མ་ཡིན། ངས་ནམ་ཡང་ཚོད་དཔག་དཀའ་བ་ནི་ཁྱོད་རང་
གཟི་བརྗིད་ཀྱི་ཚད་མཐོན་པོ་གང་ལ་སླེབས་ཡོད་པ་དེ་ཡིན། ངས་ནམ་ཡང་ཁྱོད་ཀྱི་མཐོ་
ཚད་དཔོག་དཀའ། ངས་སེམས་སུ་རང་ཉིད་ལ་གནད་དོན་འདིའི་སྟེང་ཁྱོད་ཀྱི་འཆར་
གཞིར་སྐྱོན་བརྗོད་བྱེད་པའི་ཐོབ་ཐང་ཡོད་པར་འདོད། ང་ལ་ལྟོས་དང་། ཧེ། གལ་ཏེ་ད་རུང་
དུས་ཚོད་ཅུང་ཙམ་བཀོལ་ནས་འདང་རྒྱག་ཁོམ་བྱུང་ན། ངས་ཁྱོད་ལ་འཕྲལ་གཅོད་ཐབས་
426དབྱིན་སྒོར་ཁྲི་བརྒྱ་ཤོག་མ།
མཆོག་ཅིག་ཡོད་པར་ཚོད་དཔག་བྱ་ནུས་པ་ཡིན། ཝ་ཡེ། སྙིང་ནོར། ངའི་རང་གཤིས་བྲེལ་
དྲགས་སོང—མྱུར་དུ་ཁྱོད་ཀྱི་ལྟ་ཚུལ་ང་ལ་བཤད་ནས་ཉན་དུ་ཆུགས།”
ངོ་བསྟོད་བྱས་ནས་དགའ་བས་མྱོས་པའི་བུད་མེད་ཀྱིས་མཆུ་ཏོ་ཁོའི་རྣ་རྩར་བཅར་
ནས། ཁ་རོག་གེར་རྒྱལ་སྲས་ཤིག་གི་མིང་བཤད་བྱུང་། ཁོས་མིང་དེ་ཐོས་རྗེས། དབུགས་
ཐེངས་གཅིག་གི་དབུགས་ཀྱང་འབྱིན་རྔུབ་མ་ནུས་པར་ངོ་གདོང་ལ་དགའ་བའི་འོད་
མདངས་འཕྲོས།
“གནམ་རྒན་མ།” ཁོ་ན་རེ། “ད་ཐེངས་འདེམས་པ་ནི་དེ་ལས་བཟང་བ་མེད་པའི་
དམིགས་ཡུལ་ཞིག་རེད། ཁོས་ཤོ་རྒྱན་ཁང་ཞིག་ཕྱེས་ནས་དུར་ས་ཞིག་ཀྱང་གྲ་སྒྲིག་བྱས་ཡོད།
དེ་རུ་ཆོས་བདག་ཅིག་ཡོད་ལ། ད་རུང་ཆོས་ཁང་ཆེན་མོ་ཞིག་ཀྱང་ཡོད—ཡོངས་རྫོགས་
ཁོ་མི་སྒེར་ལ་དབང་བ་ཡིན། ཁོའི་ལག་ཏུ་སྐྱེད་ཀ་བརྒྱ་ཆའི་ལྔ་བརྒྱ་ཡིན་པའི་མ་རྐང་དངུལ་
འཛིན་གསེར་ཤན་མ་ཞིག་བཟུང་ཡོད། རིགས་རེ་རེ་ཡོད་ཚད་ཆེས་བློ་གཏད་ཆོག་པ་ཡིན། ད་
རུང་ཡོ་རོབ་གླིང་ཡོངས་སུ་ཆེས་ཡིད་ཚིམ་པའི་ས་གཞིས་ཤིག་ཡོད། དུར་ས་དེ་ཁོ་ནར་བཤད་
ན་ཡང—དེ་ནི་འཛམ་གླིང་ཡོངས་ཀྱི་རིམ་པ་ཆེས་མཐོ་བ་ཞིག་ཡིན། རང་སྲོག་གཅོད་
མཁན་རྣམས་མ་གཏོགས། སུ་ཡང་དེ་རུ་སྦ་མི་ཆོག ངོ་མ་དེ་འདྲ་ཡིན་ཏེ། རིན་མེད་པར་
དུར་འཇུག་བྱེད་པའི་བྱེད་ཐབས་ཐམས་ཅད་མེད་པར་བཟོས། གུང་རིམ་གྱི་རྒྱལ་ཕྲན་ནང་
དུར་ས་མང་པོ་མེད་མོད། མང་ཉུང་དེ་འདྲས་འདང་ངེས་ཡིན། དུར་སས་བཟུང་བའི་ས་ཁྱོན་
དབྱིན་མུའུ་བརྒྱད་བརྒྱ་དང་། ཕྱི་སྐོར་དུ་ད་དུང་ས་དབྱིན་མུའུ་བཞི་བཅུ་ཞེ་གཉིས་ཡོད། དེས་
རྒྱལ་པོའི་དབང་ཆ་མཚོན་པ་ཡིན་ཏེ—འདི་ཙམ་ཧ་ཅང་གལ་ཆེན་ཡིན། ས་ཆ་ཅི་ལའང་
མི་བརྩི། ས་ཆ་མེད་པར་འཇིགས་མི་དགོས། ས་ཧ་ལ་བྱེ་ཐང་དུ། ས་ཆ་གང་འདོད་དུ་ཡོད།”
ཡ་ལི་ཁོ་ཡི་ངོ་གདོང་ལ་འོད་མདངས་བཀྲ་ནས་ཧ་ཅང་དགའ་སྤྲོ་ཆེན་པོ་སྐྱེས། མོ་ན་རེ།
“ཁྱོད་ཀྱིས་འདང་རྒྱོབས་དང་། ས་ལི—ཁྱིམ་ཚང་དེས་ཡོ་རོབ་གླིང་གི་རྒྱལ་
427འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
རིགས་ལས་གཞན་སུ་ལའང་གཉེན་མི་སྒྲིག་པ་ཡིན། དེ་ལྟར་ཡིན་ཚེ་ང་ཚོའི་ཚ་བོ་རྒྱལ་
པོའི་གོ་གནས་སུ་བུད་པ་ཡིན།”
“ཁྱོད་ཀྱིས་བཤད་པའི་སྐད་ཆ་དེ་ཧ་ཅང་འགྲིག ཡ་ལི་ཁོ—ད་རུང་ལག་ལ་
འཁར་བ་བཟུང་ནས་དེ་འདྲའི་སོས་དལ་བག་ཕེབས་དང་། དེ་འདྲའི་སྣང་དོགས་སྤུ་
ཙམ་ཡང་མེད་པའི་ངང་དེ་དག་བཀོལ་སྤྱོད་བྱེད་པ་ནི། ངས་གྲུ་ཁའི་ཐིག་ཤིང་བཀོལ་བ
དང་འདྲ་བར་བཀོལ་དགོས། འདི་ནི་བསམ་དོན་ལྷུན་འགྲུབ་ཀྱི་གཉེན་སྒྲིག་གི་དམིགས
ཡུལ་ཞིག་ཡིན། ཡ་ལི་ཁོ། ཁོ་ང་ཚོས་ལག་ཏུ་སོན་ཞིང་འཛིན་བཟུང་བྱས་ཟིན། ཡིན་
ནམ། ད་ནས་ཤོར་མི་སྲིད། ཁྱོད་ཀྱིས་ཁོ་རང་འགྱུར་རྟེན་སྒོར་མོ་བྱས་ནས་ཉོ་ཚོང་བྱས་པ་
མིན་ནམ།”
“མིན། དོན་འདིའི་སྟེང་དུ། ཁྱོད་ནི་ང་རང་ལ་རློམ་ཆོག་པ་ཡིན། ཁོ་ནི་བུ་ལོན་ཞིག་
མ་ཡིན་ལ། ཁོ་ནི་རྒྱུ་ནོར་ཞིག་ཡིན། གཞན་པའི་མི་དེའང་དེ་ལྟར་ཡིན།”
“ཁོ་ཡང་སུ་རེད་དམ། ཡ་ལི་ཁོ།”
“དེ་ནི་སྐུ་ཞབས་ཞི་ཀོ་སི་མེང་ཏི——ཞི་ཀོ་ཧྥེ་ལི་ཏི——ལའོ་ཨིན་ཧྥེ་ཨེར་ཏི—
ཏིང་ཁོར་སི་ཕིར——ཧྲི་ཝ་ཨེར་ཀྲེན་ཀོ—པུའུ་ཧོ་ཐི་ཝོ་ཐི་ཡིན། ཁོ་ནི་ཁ་ཀྲེན་ཡ་མོར་
གྱི་རྒྱུད་འཛིན་གུང་ཆེན་ཡིན།”
“འདི་དཔེ་མི་སྲིད། ཁྱོད་ཀྱིས་བྱུང་རྒྱལ་དུ་བཤད་པ་ཙམ་ཡིན།”
“ངས་བཤད་པ་ཐམས་ཅད་དོན་དངོས་ཡིན། ངས་ཁྱོད་ལ་ཁག་ཐེག་བྱེད།” མོས་དེ་
ལྟར་ལན་བཏབ།
ད་ལྟ་ཁོ་རང་གི་བསམ་དོན་ཡོད་ཚད་ལྷུན་གྱིས་གྲུབ་སོང་ལ། དགའ་བས་མྱོས་པ་ན།
མོའི་པང་དུ་དམ་པོར་འཁྱུད་ནས། ན་རེ།
“བལྟས་ཡོང་ན་འདི་ཡོད་ཚད་ངོ་མ་བཟང་གི ངོ་མ་བཟང་དྲགས་སོང་། དེ་ནི་
428དབྱིན་སྒོར་ཁྲི་བརྒྱ་ཤོག་མ།
འཇར་མན་རྒྱལ་ཁབ་གནའ་བོའི་གུང་རིམ་གྱི་རྒྱལ་ཕྲན་སུམ་བརྒྱ་དྲུག་ཅུ་རེ་བཞིའི་ཁྲོད་
ལོ་རྒྱུས་ཆེས་རིང་ལ་གོ་གནས་ཆེས་མཐོ་བའི་རྒྱལ་ཕྲན་ཞིག་ཡིན་ཡ། པི་སི་མའེལ” ཡིས་
རྒྱལ་རིགས་ཀྱི་རྒྱུ་ནོར་ཇེ་ཉུང་དུ་གཏོང་སྐབས་ཀྱང༌། བཞག་ཆོག་པའི་ཁོ་ཚོའི་ཐོན་ལས་
ཀྱི་གྲངས་ཀ་ཉུང་ཉུང་ཞིག་ཡིན། གནས་དེའི་ཕྱུགས་ར་ཞིག་ངས་ཤེས་ཤིང་ང་དེ་རུ་སོང་
མྱོང་། དེ་ན་ཐག་པ་བཟོ་བའི་བཟོ་གྲྭ་ཞིག་དང་པྲ་ཚིལ་བཟོ་གྲྭ་ཞིག་ཀྱང་ཡོད། ད་རུང་
དམག་དཔུང་ཞིག་ཡོད་ལ། དེ་ནི་དུས་རྒྱུན་གྲ་སྒྲིག་དམག་ཡིན། རྐང་ཐང་གི་དམག་དང་
རྟ་དམག་རིགས་གཉིས་སུ་གཏོགས། དམག་མི་གསུམ་ལ་དམག་རྟ་གཅིག་རེ་ཡིན། ཡ་ལི་
ཁོ། ང་ཚོས་འདི་འདྲ་ཞིག་ལ་བསྒུགས་པས་ཐེངས་མང་པོར་སེམས་སྡུག་ཏུ་བཅུག་བྱུང་།
ང་ཚོའི་རེ་བ་ཡང་དུས་ལྟར་མངོན་འགྱུར་བྱ་མི་ནུས་མོད། འོན་ཀྱང་། ད་ལྟའི་དུས་འདིར་
ངའི་སེམས་ཅི་འདྲའི་དགའ་བ་ལའང་། སྐྱིད་པ་ལ། དེ་དང་མཉམ་གཅིག་ཏུ་ངས་ང་ཡི་
གཉེན་ཉེ། འདི་ཡོད་ཚད་ཚང་མ་ཁྱོད་ཀྱི་བྱས་རྗེས་ཡིན། ཉི་མ་དུས་ནམ་ཞིག་ལ་ཐག་
བཅད་ཡོད་དམ།”
“གཟའ་རྗེས་མའི་གཟའ་ཉི་མ།”
“བཟང་གི ང་ཚོས་ཆེས་དུས་མཐུན་གྱི་བྱེད་ཐབས་བེད་སྤྱད་ནས་མོ་གཉིས་ཀྱི་
གཉེན་སྟོན་གཟབ་རྒྱས་ཤིག་བསྒྲུབ་པར་བྱ། སྤྱི་ཚོགས་མི་སྣ་མཆོག་གྲས་ཞུགས་པར་
ཡོངས་སུ་འཚམ་པའི་རྒྱལ་རིགས་ཀྱི་གཉེན་སྟོན་ཞིག་སྤེལ་དགོས། ད་དུང་ཡང་། ངས་
རྒྱུས་ལོན་བྱས་པ་ལྟར་ན། གཉེན་སྟོན་རིགས་གཅིག་ཡོད་དེ། རྒྱལ་རིགས་ཆེད་སྤྱོད་ཡིན་
ལ། རྒྱལ་རིགས་ཁོ་ནས་སྤྱོད་ཆོག་པ་ཞིག་ཡིན། དེ་ནི་མཆོག་དམན་གཉེན་སྟོན@ཡིན།”
[1] པི་སི་མའེ(1815— 1898)ནི། ཕུའུ་ལུའུ་ཧྲི་རྒྱལ་པོའི་དབུ་བཞུགས་བློན་ཆེན(1862—1890)
དང་འཇར་མན་བཙན་རྒྱལ་གྱི་སྲིད་བློན་ཆེན་པོ་ཡིན། དབུ་བཞུགས་བློན་ཆེན་གྱི་འགན་འཁུར་
སྐབས་སྲིད་ཇུས་བཙན་པོ་ལག་བསྟར་བྱས་པས “བློན་ཆེན་བཙན་པོ་མ” ཞེས་པར་འབོད།
[2] ཕར་བལྟས་ན་ས་ལི་ཡིས་མིང་ཚིག་འདིའི་ནང་དོན་དངོས་སུ་རྟོགས་མི་ནུས་པར། མོ་ཚང་ལ་
429འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“མིང་འདི་འདོགས་དོན་ཅི་ཡིན། ས་ལི།"
“འདི་ངས་གསལ་བོར་མི་ཤེས། གང་ལྟར་དེ་ནི་རྒྱལ་རིགས་ཀྱི་ཡིན། རྒྱལ་རིགས་ཁོ་
ནས་ད་གཟོད་བེད་སྤྱོད་ཆོག་པ་ཞིག་ཡིན།”
“དེས་ན་ང་ཚོས་གཉེན་སྟོན་འདི་འདྲ་མ་སྤེལ་བར་མི་གཏོང་། ཡང་ཅིག་བཤད་
ན——ངས་ངེས་པར་ཁྱོ་གའི་ནང་འདི་ཙམ་འགྲུབ་དགོས་ལ། ངེས་པར་དུ་མཆོག་དམན་
གཉེན་སྟོན་ཡིན་དགོས། དེ་མིན་ཁོ་ཚོ་དང་གཉེན་སྒྲིག་མི་བྱ།”
“ཕོ་རབ་ཚིག་ཐོག་ཡིན།” ས་ལིས་དེ་ལྟར་བཤད་བཞིན། དགའ་ནས་ལག་པ་ཕུར་
རྐྱང་རྐྱང་བྱེད། “ཨ་རི་རྒྱལ་ཁབ་ཏུ་དེ་ནི་སྔར་བྱུང་མ་མྱོང་བ་ཐེངས་དང་པོ་ཡིན་ངེས། ཡ་
ལི་ཁོ། དོན་འདི་གྲུ་ཁ་གསར་བའི་མིས་གོ་ན་རོ་བྲོ་མེད་པར་འདོད་སྲིད།”
དེ་ནས་ཁོ་ཚོ་ཚང་མ་འདང་རྒྱག་གི་ནང་ལྷུང་ནས་སྟོང་བསམ་ཁྲོད་ཀྱི་གཤོག་པ་རྡེབ་
བཞིན། འཕུར་ཐེངས་གཅིག་གིས་གནམ་མཐའ་མཚོ་གཏིང་ཞིག་ཏུ་བསྙེགས་སོང་། གོང་
མ་དང་ཁོ་ཚོའི་རྒྱལ་རིགས་ཡོད་ཚད་གདན་འདྲེན་ཞུ་རུ་སོང་བ་མ་ཟད། ཁོ་ཚོའི་ཆེད་དུ་
ལམ་གླའང་བྱིན་པ་རེད།
བརྒྱད།
ཉིན་གསུམ་ནང་། ཁྱོ་ཤུག་གཉིས་ཀྱིས་སྟོང་བསམ་ཁྲོད་གོམ་སྟབས་ཆེན་པོ་སྤོས་
ཤིང་། ང་རྒྱལ་ཁེངས་དྲེགས་ངོམ། ཁོ་ཚོས་ཐམ་མེ་ཐོམ་མེའི་ངང་ཕྱོགས་བཞིའི་གནས་
མཚོན་ན་གཟི་བརྗིད་ཅིག་ཡིན་སྙམ་འདུག “མཆོག་དམན་གཉེན་སྟོན” ནི། རྒྱལ་སྲས་སམ་སྐུ་
དྲག་མི་སྣ་དང་འབངས་མི་སེར་ཕན་ཚུན་གཉེན་སྒྲིག་བྱས་ན། ཡོ་རོབ་ཀྱི་སྲོལ་རྒྱུན་ལྟར། ཆུང་མས་
སྔར་གྱི་ཅུང་དམའ་བའི་གོ་གནས་རྒྱུན་འཁྱོངས་བྱས་ཏེ། བུ་ཕྲུག་གིས་ཁོའི་ཕ་ཡི་མི་རྒྱུད་མཚན་མིང་
དང་རྒྱུ་འབྱོར་ཤུལ་འཛིན་བྱེད་མི་ཆོག་པ་ཡིན།
430དབྱིན་སྒོར་ཁྲི་བརྒྱ་ཤོག་མ།
ཚུལ་རྟོགས་ཙམ་ལས། དེ་ནི་སེང་རས་སྲབ་མོ་ཞིག་བརྒྱུད་པ་དང་འདྲ་ལ། མཐོང་སྣང་ཡོད་
ཁོ་ཚོ་འཕྲུལ་སྣང་གི་འཇིག་རྟེན་ཞིག་ལ་ཡོངས་སུ་ནང་འཇུག་
ཚད་རབ་རིབ་ཅིག་ཡིན།
བྱས་ཟིན་ཏེ། མི་གཞན་གྱིས་ཁོ་ཚོར་ཅི་ཞིག་བཤད་པ་དེ། ཁོ་ཚོས་མ་གཞི་ནས་མ་གོ་བ་
ཡིན། མཚམས་ལན་རེར་ཁོ་ཚོས་ཐོས་ནའང་། མ་གཞི་ནས་ཅི་ཞིག་བཤད་པའི་ནང་དོན་
གོ་མི་སྲིད་པ་ཡིན། ཁོ་ཚོས་ལན་འདེབས་སྐབས། ནམ་རྒྱུན་དེ་འདྲའི་མགོ་མེད་མཇུག་
མེད་ཅིག་དང་། དེ་འདྲའི་སྣང་མེད་ལིང་སྐྱུར་ཞིག ས་ལི་ཡིས་མངར་རྒྱུ་ཉོ་སྐབས་རྒྱ་མའི་
སྟེང་དེ་འཇལ་བ་དང་། ཟས་མངར་ཉོ་སྐབས་ཐིག་ཤིང་གིས་དེ་འཇལ་བ་ཡིན་ལ། འགྲུལ་
པས་པྲ་ཚིལ་ཉོ་སྐབས། ཁོས་མི་དེར་འདག་རྫས་བྱིན་པ་ཡིན། ཡ་ལི་ཁོ་ཡིས་ཞི་ལ་འཁྲུད་
གཞོང་དུ་སྦངས་ནས། ལྭ་བ་རྫོབ་པོ་དེ་དག་ལ་འོ་མ “བླུད” པ་ཡིན། མི་རྣམས་ཁོ་ཚོར་ཡ་
མཚན་ཆེན་པོ་སྐྱེས་ནས། ཚང་མས་ལྐོག་ཏུ་ཤབ་ཤུབ་ཀྱི་སྐད་ཆ་འདི་ལྟར་བཤད་དེ། “ཧྥུ་
སི་ཐི་ཁྱོ་ཤུག་གཉིས་ལ་ལྟོས་དང་། འདི་ཡང་སྙིང་དོན་ཅི་འདྲ་ཞིག་ཡིན་ནམ།”
ཉིན་གསུམ་གྱི་རྗེས། དོན་བཟང་ཆེན་པོ་གནམ་ནས་མར་བབས་བྱུང་། ཡོད་ཚད་
ཡག་ཐོག་ཡག་བརྩེགས་དང་འདྲ་བར། བསྟུད་མར་ཆུ་ཚོད་བཞི་བཅུ་ཞེ་བརྒྱད་ཀྱི་རིང་
ལ། ཡ་ལི་ཁོ་ཡི་སྟོང་བསམ་ཁྲོད་སྒེར་གཅོད་བྱས་པའི་ཚོང་རའི་གནས་ཚུལ་དེ་སྔར་ནས་
མྱོས་པ་ལྟར་ཡར་འཕར་སོང་། འཕར་ཡ འཕར་ཡ—ད་རུང་མུ་མཐུད་དུ་འཕར།
སྡུད་ཉོའི་རིན་གོང་གི་གྲངས་ཚད་ལས་བརྒལ་ཟིན། ད་རུང་ཡར་འཕར——ཡང་བསྐྱར་
འཕར—ཡར་འཕར། སྡུད་ཉོའི་རིན་གོང་ལས་གྲངས་ལྔ་འཕར——དེ་ནས་གྲངས་
བཅུ་འཕར—གྲངས་བཅོ་ལྔ—གྲངས་ཉི་ཤུ་ཡིན། ཐེངས་འདིའི་ཡུན་ཐུང་གི་སྐབས་
གླགས་ཚོང་འཚོལ་ལ་གྲངས་ཉི་ཤུའི་ཁེ་སྤོགས་རྐྱང་རྐྱང་ཐོབ། སྐབས་འདིར་ཡ་ལི་ཁོ་ཡི་
སྟོང་བསམ་ཁྲོད་ཀྱི་བར་ཁེ་པས་སྟོང་བསམ་ཁྲོད་ཀྱི་རྒྱང་རིང་ཁ་པར་ནང་འུར་བརྒྱབ་
ནས་ན་རེ། “ཚོངས་ཤིག ཚོངས་ཤིག དཀོན་མཆོག་གི་ཞལ་ངོར་བལྟས་ནས་ད་ལྟ་ཉིད་
431དུ་ཚོངས་ཤིག”
བསྡོས་ཀྱང་།
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མོས་དོན་བཟང་ཆེན་པོ་འདི་ས་ལི་ལ་བཤད་རྗེས། ཁོས་ཀྱང་བཤད་རྒྱུར། “ཚོངས་
ཤིག ཚོངས་ཡ—གོ་སྐབས་འདི་མ་འཆོར་བར་གྱིས། ཨ་ལ། འཇིག་རྟེན་ཧྲིལ་བོའི་རྒྱུ་
ནོར་དག་ཁྱོད་ལ་ཡོངས་སུ་དབང—ཚོངས་ཤིག” འོན་ཀྱང་མོས་སེམས་ཐག་རྦད་དེ་
བཅད་ནས། འཐབ་ཐེངས་གཅིག་གིས་རྒྱལ་ཁ་ལེན་པར་སྟ་གོན་བྱས། དེའི་ཆེད་དུ་སྲོག་
ད་རུང་གྲངས་ལྔ་འཕར་བར་བསྒུག་དགོས་པར་མཚོན།
འདི་ནི་གནོད་འཚེ་རང་བཞིན་གྱི་ཐབས་ཇུས་ཐེངས་ཤིག་ཡིན། ཉིན་དེའི་ཉིན་
གཉིས་པར། སྔ་ན་མེད་པའི་དྲག་རྡིབ་ཅིག་བྱུང་། དེ་ནི་ཟིན་ཐོ་གཏོར་བའི་དྲག་རྡིབ
དང་འདྲ། གནོད་འཚེ་རང་བཞིན་གྱི་དྲག་རྡིབ་ཡིན། ཧྭ་ཨེར་ཅེ་ཡི་མ་རྐང་གནས་
ཚུལ་མར་བབས་ནས་ཆེས་དམའ་བའི་གྲངས་ཚད་དུ་སླེབས་ཤིང་། མ་རྐང་གསེར་ཤན་
མ3ཡོད་ཚད་དེ་དུས་ཚོད་ལྔའི་ནང་གྲངས་དགུ་བཅུ་གོ་ལྔ་ཡིས་མར་བབས་ནས། སྒོར་
དུང་ཕྱུར་ཅན་གྱི་ཕྱུག་པོ་དེ་དག་གིས་པའོ་ཨི་ལི་སྲང་ལམ23དུ་ཟས་སློང་བཞིན་པ་
མཐོང་ཐུབ། ཡ་ལི་ཁོས་གང་ཐུབ་ཅི་ཐུབ་ཀྱིས་མི་འཚོང་བར་རྒྱུན་འཁྱོངས་བྱས་ནས།
ཡིན་གཅིག་མིན་གཉིས་ཀྱིས་རྒྱན་དངུལ་ཡོངས་རྫོགས་སྒོ་འདི་རུ་བཞག་པ་ཡིན། འོན་
ཀྱང་མཇུག་མཐར་ཁ་པར་ཐོན་བྱུང་བར། མོས་ད་ནི་འགོག་མི་ཐུབ་པར། མོའི་སྟོང་
བསམ་ཁྲོད་ཀྱི་བར་ཁེ་པས་མོའི་ཡོད་ཚད་བཙན་བཙོངས་བྱས། སྐབས་འདིར། སྐབས་
འདིའི་བར་དུ། མཐར་མོའི་སྟག་ཤ་རའི་སྤོབས་པ་མི་སྣང་བར་གྱུར་ཏེ། ཡང་བསྐྱར་མོའི་
བུད་མེད་རང་བཞིན་གྱི་ཤུགས་ཆེ་རུ་སོང་། མོ་ཁྱོ་གའི་མཇིང་བར་འཁྱུད་ནས་ངུ་ཞོར་
[1] སྤྱིར་བཏང་ཧ་ཅང་རློམ་ཆོག་པའི་མ་རྐང་འཛིན་དངུལ་ལ་གོ
[2] ཉིག་ཡོའི་པའོ་ཨི་ལི་སྲང་ལམ་དང་དེའི་ཉེ་གནས་ཀྱི་དབུལ་དམངས་ས་ཁུལ་མཚོན་ཞིང་། དེ་ན་
ཆང་ཁང་མང་པོ་ཡོད་ལ་མི་ལྡོམ་པོ་ཉལ་བར་མཁོ་སྤྲོད་བྱས་པའི་གོང་སླའི་འགྲུལ་ཁང་ཡང་ཡོད།
432བཤད་ཞོར་གྱིས།
དབྱིན་སྒོར་ཁྲི་བརྒྱ་ཤོག་མ།
“ཚང་མ་ང་རང་ལན་པ་ཡིན། ཁྱོད་ཀྱིས་ང་ལ་གུ་ཡངས་བྱེད་པའི་སྐད་ཆ་མ་བཤད་
དང་། ངས་ད་ནས་བཟོད་མི་ནུས། ང་ཚོ་ཚང་མ་དབུལ་བོ་དབུལ་རྐྱང་དུ་གྱུར་སོང་། དབུལ་
རྐྱང་། ངའི་སེམས་ངོ་མ་ཅི་འདྲའི་ན་བ་ལ། ད་ནས་གཉེན་སྟོན་དེ་དག་སྤེལ་མི་ནུས། ཡོད་
ཚད་འདས་དོན་དུ་གྱུར། ད་ལྟ་ང་ཚོས་སོ་ལས་སྨན་པའང་ཉོ་མི་ཐུབ།”
ས་ལིའི་མཆུ་ཏོར་ཟ་འཕྲུག་ལངས་ནས་མོར་ལེ་འདེད་ཚིག་འགའ་བཤད་པར། “ངས་
ཀྱང་ཁྱོད་ལ་དེ་དག་འཚོང་བའི་རེ་བ་ཞུས་མོད། འོན་ཀྱང་ཁྱོད་ཀྱིས—— ” ཞེས་ཁོས་སྐད་
ཆ་ཚིག་འདི་རྣམས་ཁ་ནས་བཤད་མ་ཕོད་པར་ལུས། ཁོས་སྐྱོ་སྡུག་དང་འགྱོད་གདུང་གིས་
མནར་བའི་མི་འདི་ལ་དེ་ལས་མང་བའི་སྡུག་བསྔལ་ཞིག་མྱོང་དུ་འཇུག་རྒྱུ་མི་བཟོད། ཁོས་
དེ་ལས་ཁྱད་དུ་འཕགས་པའི་སྟ་སྟངས་ཤིག་ལ་བསྐོར་བྱུང་བ་ཡིན། ཁོས་བཤད་རྒྱུར།
“སེམས་ཤུགས་སྐྱེད་དང་། བདག་གི་ཡ་ལི་ཁོ། ཡོད་ཚད་ཚར་སོང་བ་མ་ཡིན་ཏེ།
ཁྱོད་ཀྱིས་དོན་དངོས་སྟེང་ངའི་ཨ་ཁུའི་ཤུལ་བཞག་རྒྱུ་རྫས་ལས་སྐར་མ་གང་གི་མ་རྐང་
ཡང་བཏང་མེད། ཁྱོད་ཀྱིས་བཀོལ་བ་ནི་ད་དུང་ལག་སོན་མ་བྱུང་བའི་སྒོར་མོ་ཙམ་ཡིན།
ང་ཚོའི་གྱོང་གུད་ནི་ཁྱོད་ཀྱི་ཚད་མེད་པའི་དངུལ་དོན་དོ་དམ་གྱི་མིག་ཤེས་ལ་བརྟེན་ནས་
མ་འོངས་པའི་རྒྱུ་ནོར་ཁྲོད་ཁེ་སྤོགས་བླངས་པའི་སྒོར་མོ་དེ་དག་ཡིན་ཡ། སྤྲོ་སྣང་ཡོད་པར་
གྱིས། ད་ནི་སེམས་མ་སྡུག ང་ཚོའི་སྒོར་སུམ་ཁྲི་དེ་ད་དུང་བཀོལ་མ་མྱོང་། ཁྱོད་ཀྱིས་
བསགས་པའི་ཉམས་མྱོང་ལ་བརྟེན་ནས་བསམ་ཞིང་ལྟོས་དང་། ཁྱོད་ཀྱིས་ལོ་གཅིག་གཉིས་
ཀྱི་ནང་དེ་བེད་སྤྱད་ནས་ལས་དོན་ཅི་འདྲ་ཆེན་པོ་ཞིག་གསར་བཏོད་བྱས་ཡོད་ཨང་།
གཉེན་སྒྲིག་གི་དོན་མེད་པར་བཏང་མེད། དུས་ཚོད་ཕྱིར་ནུར་བྱས་པ་ཙམ་ཡིན།”
སྐད་ཆ་འདི་དག་གིས་མི་ལ་སེམས་འགུལ་ཐེབས་པར་བྱས། ཡ་ལི་ཁོས་སྐད་ཆ་
འདི་དག་ལ་གནས་ལུགས་ཡོད་པར་རྟོགས་ནས། དེ་ཚོས་མི་རྣམས་ལ་ཟུག་གཟེར་སློང་
433འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བའི་ཤུགས་རྐྱེན་འཇོག་སྲིད། མོ་ད་ནས་མི་ངུ་། མོའི་སྤོབས་པ་མཐོན་པོ་ཡང་བསྐྱར་
ཡོངས་སུ་སླར་གསོ་བྱུང་ནས་མོའི་མིག་ཟུང་ལ་འོད་མདངས་ཁྱུག་ཁྱུག་བྱེད་ཅིང་།
སེམས་ཁོང་དུ་བཀའ་དྲིན་ཚད་མེད་དྲན་བཞིན། ལག་པ་ཡ་གཅིག་ཡར་བཀྱགས་ནས་
དམ་བཅའ་དང་ཁག་ཐེག་བྱས་པར།
“ད་ལྟ་ངས་འདི་ནས་གསལ་བསྒྲགས
""
འོན་ཀྱང་མོའི་སྐད་ཆའི་མཚམས་མགྲོན་པོ་ཞིག་གིས་བཅད་སོང་། དེ་ནི《ས་ཅ་མོ་
ཨེར་གཟའ་ཚགས》ཀྱི་སྦྱིན་བདག་གམ་གཙོ་སྒྲིག་པ་རེད། ཁོ་རང་ཞོར་དུ་མཚོ་འགྲམ་
གྲོང་རྡལ་དུ་ཡོང་སྟེ། ད་དུང་སུས་ཀྱང་ཤེས་མེད་ལ་མི་འགྱང་བར་འཆི་ངེས་པའི་ཁོ་རང་
གི་མེས་མོ་ལ་ལུགས་སྲོལ་བཞིན་ལྟ་རུ་ཡོང་བ་ཡིན། འོན་ཀྱང་སེམས་པ་སྐྱོ་བའི་ནང་དོན་
འདྲེས་མའི་སྒེར་དོན་འདི་སྒྲུབ་སྐབས། རང་ཉིད་ཀྱི་གཞུང་དོན་ཡང་ཞོར་དུ་སྒྲུབ་ནས། ཧྥུ་
སི་ཐི་ཁྱོ་ཤུག་ལ་འཚམས་འདྲི་བྱེད་དགོས། མ་གཞི་ཁོ་ཚོས་འདས་པའི་ལོ་བཞིའི་ནང་
བློ་སེམས་ཡོངས་རྫོགས་གཅིག་སྡུད་ཀྱིས་དོན་གཞན་གྱི་སྟེང་དུ་འཁོར་ནས་དེས་ཁོ་ཚོར་
ཚགས་པར་གྱི་རིན་སྟེར་རྒྱུ་བརྗེད་དུ་བཅུག ཁྱོན་བསྡོམས་སྒོར་དྲུག་ཆད་ཡོད། མགྲོན་
པོ་གཞན་པ་སུ་ལའང་ཁོ་རང་ལས་དགའ་བསུ་མི་བྱེད་པ་ཡིན། ཁོས་ཨ་ཁུ་ཏི་ཨེར་པོ་ལི་
ཡི་ཉེ་བའི་གནས་ཚུལ་ཤེས་པ་མ་ཟད། ཁོ་དུས་ནམ་ཤི་བའང་ཤེས་སྲིད། ཁོ་ཚོས་གནད་
དོན་འདིའི་རིགས་གླེང་མི་རུང་བ་ནི་སྨོས་མ་དགོས་པ་ཞིག་ཡིན། རྒྱུ་མཚན་དེ་ལྟར་བྱས་
ན་ཤུལ་བཞག་རྒྱུ་རྫས་དེ་མེད་པར་བཟོ་སྲིད་པས་ཡིན། འོན་ཀྱང་ཁོ་ཚོས་གནད་དོན་
འདི་ཕར་བཤད་ཚུར་བཤད་བྱས་ནས་ཁ་བརྡར་གློད་ན་སྐྱོན་མེད་དེ། དེ་ལྟར་བྱས་ན་ལན་
ཞིག་རྙེད་སྲིད། འོན་ཀྱང་བྱེད་ཐབས་འདི་ཕན་ནུས་ལྡན་པ་ཞིག་མིན་ཏེ། བློ་རྟུལ་རིག་
རྟུལ་གྱི་གཙོ་སྒྲིག་པ་འདིས་མགོ་ནས་མཇུག་བར་ཁོ་ཚོས་ཁོ་རང་གི་ཉམས་ཚོད་ལེན་པ་
མ་རྟོགས་པ་ཡིན། འོན་ཀྱང་། མཇུག་མཐར། གློ་བུར་བ་དང་འབྲེལ་བའི་དོན་ཞིག་གིས་
434དབྱིན་སྒོར་ཁྲི་བརྒྱ་ཤོག་མ།
བསམ་བཞིན་སྒྲུབ་འདོད་ཀྱང་འགྲུབ་མི་ནུས་པའི་དོན་དེ་ཡོངས་འགྲུབ་བྱས། སྐབས་དེར་
བགྲོ་གླེང་བྱེད་བཞིན་པའི་དོན་ཅི་ཞིག་ལ་གསལ་བཤད་བྱེད་ཆེད། དཔེར་མཚོན་ཞིག་ལ་
བརྟེན་དགོས་བྱུང་། དེ་ནས་གཙོ་སྒྲིག་པས་བཤད་རྒྱུར།
“གནམ་རྒན་མ། འདི་ནི་ཏི་ཨེར་པོ་ལི•ཧྥུ་སི་ཐི་དང་འདྲ་བར་ཕོག་ཐུག་གཏོང་མི་
རུང་བ——ང་ཚོའི་ས་ཆའི་བཤད་ལོབས་ལྟར་ཡིན།”
སྐད་ཆ་ཚིག་འདི་ཧ་ཅང་གློ་བུར་ཡིན་པས། ཧྥུ་སི་ཐི་ཁྱོ་ཤུག་གཉིས་ཀྱིས་ཐོས་མ་ཐག་
སྐྲག་བྱུང་། གཙོ་སྒྲིག་པས་མཉམ་བཞག་ནས་དགོངས་དག་ཞུ་བཞིན་བཤད་རྒྱུར།
“འདི་ལ་ངན་སེམས་ཅང་མེད། ངས་རྣམ་པ་གཉིས་ལ་ཁག་ཐེག་བྱེད། འདི་ནི་རྒྱུན་
དུ་བཤད་པའི་སྐད་ཆ་ཙམ་ཞིག་སྟེ། ཀུ་རེའི་ཚིག་ཙམ་ཡིན། ཁྱོད་ཚོས་ལྟོས་དང—དེ་ལ་
གཞན་པའི་དོན་སྙིང་ཅི་ཡང་མེད། དེ་ཚང་མ་ཁྱོད་ཚང་གི་རེད།”
ས་ལིས་སེམས་འཚབ་དྲག་པོ་མར་མནན་ནས། ཤུགས་གང་ཡོད་ཀྱིས་དོ་སྣང་སྤུ་ཙམ་
མི་བྱེད་པའི་རྣམ་འགྱུར་རྫུན་མ་ཞིག་བསྟན་ནས་ན་རེ།
“ང་ཡིན་ནམ—ཨིན། ངས་ཁོ་ངོ་མི་ཤེས། ང་ཚོས་མི་གཞན་གྱིས་ཁོ་རང་གླེང་བ་
ཙམ་ཐོས་པ་ཡིན།” གཙོ་སྒྲིག་པའི་སེམས་དགའ་ཞིང་བློ་བདེ་བར་གྱུར་ནས་ཡང་བསྐྱར་
ལྷོད་འཇགས་སླར་གསོ་བྱས། ས་ལིས་དེར་མཐུད་ནས་འདྲི་རྒྱུར། “དེས་ན་ཁོ—ད་
ལྟ—ལུས་ཕུང་བདེ་ཐང་ཨེ་རེད།”
“ཁོའི་ལུས་ཕུང་བདེ་ཐང་ཨེ་རེད། ཨ་ལ། གནམ་རྒན་མ། ཁོ་ཤི་ནས་ལོ་ཧྲིལ་བོ་ལྔ་
འགོར་སོང་།”
ཧྥུ་སི་ཐི་ཁྱོ་ཤུག་གཉིས་སེམས་སྡུག་ནས་ལུས་ཡོངས་རྫོགས་འདར་བ་དང་། འོན་ཀྱང་
དགའ་སྣང་ཞིག་ཀྱང་ཚོར་བྱུང་བ་དང་འདྲ། ས་ལིའི་སྐད་ཆའི་ཀུན་སློང་དེར་སུས་ཀྱང་
ཚོད་དཔག་དཀའ———བཤད་སྟངས་དེས་ཉམས་ཚོད་ལེན་པ་ཡིན་ཏེ།
435འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“ཨ། རེད་ཡ། མི་ཚེ་ནི་དེ་འདྲ་ཞིག་ཡིན། སུ་ཡིན་ཡང་དེ་ལས་ཐར་ཐབས་མེད་
ཐ་ན་ཕྱུག་རྒན་དེ་དག་ཀྱང་འཆོར་ས་མེད།”
གཙོ་སྒྲིག་པ་ཧ་ཧ་ཞེས་སྐད་ཆེན་པོས་བགད་བྱུང༌།
“གལ་ཏེ་ཁྱེད་ཀྱིས་ཏི་ཨེར་པོ་ལི་ཡང་དེའི་ཁོངས་གཏོགས་སུ་བཅུག་ན” ཞེས་ཁོས་
བཤད་རྒྱུར། “སྐད་ཆ་འདི་དེ་འདྲའི་འོས་འཚམ་ཞིག་མ་རེད། ཁོ་ལ་ཐ་ན་སྒོར་མོ་གཅིག་
ཀྱང་མེད་པར་གྲོང་རྡལ་གྱི་མིས་སྒོར་མོ་འགའ་ཞིག་བསྡུས་ནས་ཁོ་རང་དུར་སྦས་བྱས་
པ་ཡིན།”
ཆུ་ཚོད་སྐར་མ་གཉིས་ཏག་ཏག་ལ། ཧྥུ་སི་ཐི་བཟའ་ཟླ་གཉིས་དེ་ལྟར་ཧད་ནས་དེ་རུ་
བསྡད་པ་དང་། ཐམ་མེ་ཐོམ་མེའི་ངང་། རྣམ་འགྱུར་སྤུ་ཙམ་ཡང་མེད་པར་གྱུར། དེ་ནས།
ངོ་མདོག་སྐྱ་བོ་དང་། སྐད་གདངས་གཉོམ་པོའི་ངང་ས་ལིས་འདྲི་རྒྱུར།
“དོན་འདི་ངོ་མ་ཡིན་ནམ། འདི་ངོ་མ་ཡིན་པར་ཁྱེད་རང་རློམ་མམ།”
“ཧེ། འདི་བཤད་མ་དགོས་པ་རེད། སྐབས་དེར་ང་ནི་ཁ་ཆེམས་ལག་བསྟར་བྱེད་
མིའི་ནང་གི་མི་གཅིག་ཡིན། གཞན་པའི་དངོས་པོ་ཅི་ཡང་མེད། ཁོས་འཁོར་གཅིག་འཁོར་
ལོ་ཞིག་ལས་བཞག་མེད། ཁོས་འཁོར་ལོ་དེ་ང་ལ་བཞག་པ་ཡིན། ཐ་ན་དེའི་འཁོར་ལོའང་
བོར་འདུག་པས། རྩ་བ་ནས་བཀོལ་སྤྱོད་བྱེད་རིན་མེད། དེ་ལྟར་ཡིན་ནའང་། དེ་མཐར་
གཏུགས་ན་དངོས་པོ་ཞིག་ཡིན། དེའི་ཕྱིར། བརྩེ་བ་འདི་མཇུག་སྒྲིལ་ཆེད་དུ། ངས་ཁོ་ལ་མྱ་
ངན་ཞུ་ཚིག་ཉག་ཉོག་ཅིག་བྲིས་པ་ཡིན། པར་ངོས་ཀྱིས་མ་འདང་བའི་རྐྱེན་གྱིས་འགོད་མ་
ནུས་པ་ཡིན།”
ཧྥུ་སི་ཐི་བཟའ་ཟླ་གཉིས་ཀྱིས་མ་ཉན་པར—ཁོ་ཚོའི་ཕོར་བའི་ནང་གི་སྡུག་ཆང་
སྔར་ནས་གང་སོང་ལ། ད་ནས་མང་པོ་ཞིག་མི་ཤོང༌། ཁོ་ཚོ་དེ་ནས་ཙོག་པུར་བསྡད་ནས།
མགོ་བོ་སྨད་ཞོར་གཞན་ཡོད་ཚད་ལ་ཚོར་བ་ཉམས་ནས། སེམས་ཁོང་གི་ན་ཟུག་དེ་ཙམ་
436ལས་མི་ཚོར་བ་རེད།
དབྱིན་སྒོར་ཁྲི་བརྒྱ་ཤོག་མ།
ཆུ་ཚོད་གཅིག་ཕར་འདས་སོང་། ཁོ་ཚོ་ད་རུང་དེ་རུ་ཙོག་ནས་བསྡད་འདུག་ལ། མགོ་
བོ་སྨད་ནས་འགུལ་ཙམ་ཡང་མི་བྱེད་པ་དང་། སྐད་ཆ་ཚིག་གཅིག་ཀྱང་མི་སྨྲ་བར། མགྲོན་
པོ་སྔར་ནས་བུད་སོང་བ་དེའང་ཁོ་ཚོས་མ་ཚོར།
རྗེས་སུ། ཁོ་ཚོ་འགུལ་བར་བརྩམས་ནས་སྒྱིད་ལུག་ངང་མགོ་བོ་ཡར་དགྱེ་སྟེ་ཕན་
ཚུན་ལ་མིག་ཅེར་བཞིན། སེམས་ཁྲལ་ཆེན་པོ་དང་། དྲན་པ་གསལ་མི་གསལ་བ། ཅི་བྱ་
རོགས་མེད་དུ་གྱུར་འདུག དེར་མཐུད་ནས། ཁོ་ཚོས་ཕན་ཚུན་ལ་ཉོག་བཤད་རེ་བརྒྱབ་
པའང་མགོ་མཇུག་མེད་ཅིང་དགོད་བྲོ་བ་ཞིག་རེད། དུས་མཚམས་ཤིག་བརྒལ་རྗེས། སྐད་
ཆ་ཚིག་གཅིག་བཤད་མ་ཚར་གོང་ཁོ་ཚོ་ཡང་ཁུ་སིམ་གྱི་གཏིང་དུ་ཟུག་འགྲོ། རང་ཉིད་
ཀྱིས་ཅི་ཞིག་བཤད་བཞིན་ཡོད་པ་བརྗེད་འདུག་པ་དང་འདྲ། ཡང་ན། ཇི་ལྟར་མར་བཤད་
དགོས་པའང་མི་ཤེས། མཚམས་ལན་རེར། ཁོ་ཚོ་དེ་འདྲའི་ཁུ་སིམ་ཁྲོད་སད་པར་གྱུར་ནས་
འདུ་ཤེས་སླར་གསོ་བྱུང་རྗེས་ཀྱི་རབ་རིབ་དང་ཡུན་ཐུང་གི་དུས་སྐད་ཅིག་མའི་ཁྲོད་དུ་གློ་
བུར་ཅི་ཞིག་དྲན་བྱུང་བ་ཡིན། དེ་ནས་ཁོ་ཚོས་ངག་བསྡམས་ནས་སྤྲོ་སེམས་འཁོལ་བའི་
ཐུགས་ཁུར་གྱི་སེམས་ཁམས་ཀྱིས་ཕན་ཚུན་གྱི་ལག་པར་དལ་མོས་གཅེས་བྱིལ་གཏོང་
བཞིན། ཕན་ཚུན་ལ་ཤ་ཚ་བ་དང་། ཕན་ཚུན་གཅིག་སེམས་གཅིག་བརྟེན་བྱ་དགོས་པར་
མཚོན། ཚུགས་ཀ་དེས་འདི་ལྟར་བཤད་བཞིན་པ་འདྲ་སྟེ། “ང་ཁྱོད་ཀྱི་གམ་དུ་ཡོད། ངས་
ཁྱོད་གཡུག་མི་སྲིད། ང་ཚོས་མཉམ་གཅིག་ཏུ་སྡུག་བསྔལ་འདི་བཟོད་བསྲན་བྱེད། སྔ་ཕྱིའི་
ཉིན་ཞིག་ལ་ང་ཚོ་ཐར་སྲིད་ངེས། ཡོད་ཚད་བརྗེད་སྲིད། ནམ་ཞིག་དུར་ས་གཅིག་ཡོད་
སྲིད་དེ། ང་ཚོ་བདེ་བར་གཉིད་ཆོག་པའི་ས་ཆ་ཞིག་ཡོད་ངེས། བཟོད་བསྲན་གྱིས་ཏེ་སྒུགས་
དང་། དུས་ཡུན་རིང་མི་སྲིད།”
ཁོ་ཚོས་སྐྱོ་གདུང་གི་བསམ་བློ་ཅན་གྱི་མཚན་སྨག་ཁྲོད་ལོ་གཉིས་ལ་འཚོ་བ་རོལ་
437འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ནས། ནམ་ཡང་དེ་ལྟར་ཁ་རོག་གེར་འདང་བརྒྱབ་པ་དང་། མག་མོག་གི་འགྱོད་པ་དང་སྐྱོ་
སྡུག་གི་རྨི་ལམ་ནང་ཡོངས་སུ་སྦངས་ཏེ་རྩ་བ་ནས་ཅི་ཡང་མི་བཤད། རྗེས་སུ། ཉི་མ་གཅིག་
གི་ནང་ཁོ་གཉིས་མཉམ་གཅིག་ཏུ་ཐར་བ་ཐོབ་ངེས།
ཚེ་ལས་འདའ་ཁར། དུས་ཚོད་ཅུང་ཟད་ཡོད་ཅིང་། ས་ལིའི་གནོད་སྐྱོན་ཚབས་ཆེན་
ཐེབས་པའི་སེམས་ཁམས་སྟེང་གོས་པའི་གྲིབ་མ་དེ་དག་རིམ་བཞིན་མི་སྣང་བར་ཡལ་སོང་།
དེ་ནས་ཁོ་ན་རེ།
“རྒྱུ་འབྱོར་ཆེན་པོ་དེ། གློ་བུར་ལུས་སེམས་བདེ་ཐང་ལ་གནོད་པ་ཡོད་པའི་གནས་
ཚུལ་འོག་ཐོབ་པའི་རྒྱུ་འབྱོར། དེ་ནི་གཡོ་སྐྱུ་ཞིག་རེད། དེ་ང་ཚོ་ལ་ཕན་ཁེ་མེད། དེས་མི་
ལ་བསྩལ་པའི་དགའ་སྤྲོ་ནི་སྐད་ཅིག་ཉིད་དུ་ཡལ་འགྲོ། འོན་ཀྱང་། དེའི་རྐྱེན་གྱིས། ང་
ཚོས་རང་ཉིད་ཀྱི་མཛེས་སྡུག་ལྡན་ཞིང་། བབ་ཆགས་པ་བདེ་སྐྱིད་འཛོམས་པའི་འཚོ་
བ་དེ་གཡུགས་པ་ཡིན—མི་གཞན་པ་ཚོས་ཀྱང་ང་ཚོའི་དཔེ་མཚོན་འདི་བསླབ་བྱར་
ལེན་རོགས།”
ཁོས་མིག་བཙུམས་ནས་ཁ་མི་གྲག་པར་ཅུང་བསྡད། དེ་ནས། འཆི་བའི་འཁྱག་རླུང་
དལ་མོའི་ངང་སྙིང་རྩེའི་ཉེ་སར་བཏུད་དེ་ཀླད་པའི་ནང་གི་ཚོར་བའང་རིམ་བཞིན་མདོག་
མེད་རབ་རིབ་ཏུ་གྱུར་ནས་ཁོས་ལྡབ་ལྡིབ་ཀྱིས་ལབ་རྡོལ་སྨྲ།
“སྒོར་མོས་ཁོ་ལ་སྡུག་བསྔལ་ཁྱེར་ཡོང་མྱོང་། ཁོས་ང་ཚོས་གཏན་ནས་ཁོ་ལ་ཕོག་
ཐུག་མ་བཟོས་པའི་མིར་ཤ་འཁོན་རྩོད་པ་ཡིན། ཁོས་རང་ཉིད་ཀྱི་འདོད་སེམས་བསྐངས་པ་
ཡིན་ཏེ། ཐ་ཤལ་དང་གཡོ་སྒྱུས་ལྐོག་གཡོ་ངན་ཇུས་འཐེན་ནས། ང་ཚོ་ལ་སྒོར་སུམ་ཁྲི་ལས་
མ་བཞག ང་ཚོས་ཐབས་བརྒྱ་ཇུས་སྟོང་གིས་དེ་དག་བེད་སྤྱོད་བྱས་ཏེ་ཁེ་སྤོགས་དེ་ལས་
མང་བ་ཞིག་ལེན་སྲིད་པ་ཤེས་ནས་དེ་ལྟར་ང་ཚོའི་ཚེ་གང་བོ་བརླགས་པ་དང་། ང་ཚོའི་
སེམས་ཀྱང་སྡུག་ལ་གཏད། དོན་དངོས་སུ། ཁོས་ནུས་ཤུགས་དེ་འདྲ་མང་པོ་ཞིག་འདོན་མི་
438དབྱིན་སྒོར་ཁྲི་བརྒྱ་ཤོག་མ།
དགོས་ཏེ། ཁོས་སྔར་ནས་ང་ཚོར་རྒྱུ་ནོར་ལ་དགའ་བའི་ཤུགས་རྐྱེན་ཐེབས་སུ་མ་བཅུག་ན་
དེས་ཆོག་འདུག་ཅིང་། སྐབས་གླགས་ཉོ་འཚོལ་གྱི་བསླུ་བྲིད་ཐེབས་སུ་མ་བཅུག་པས་ཆོག
བྱམས་སྙིང་རྗེ་ལྡན་པའི་མི་ཞིག་གིས་དེ་ལྟར་སྒྲུབ་ངེས་ཡིན། འོན་ཀྱང་ཁོ་ལ་དེ་འདྲའི་
ཁོག་རྒྱ་ཡངས་པོ་ཞིག་མེད་དེ། གཞན་ལ་སྙིང་རྗེ་སྐྱེ་བའི་བྱམས་སེམས་བྲལ———
""
1904ལོར།འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དབྱིན་སྒོར་ཁྲི་བརྒྱ་ཤོག་མ།
· མ་ཁུ•ཐོ་ཝུན་གྱི་སྒྲུང་ཐུང་བདམས་བསྒྲིགས།
[ཨ་མེ་རི་ཁ] མ་ཁུ•ཐོ་ཝུན་གྱིས་བརྩམས།
བདེ་སྐྱིད་སྒྲོལ་མས་རྒྱ་ཡིག་ནས་བསྒྱུར།
མཚོ་སྔོན་མི་རིགས་དཔེ་སྐྲུན་ཁང་།
སྡོད་གནས། མཚོ་སྔོན་ཞིང་ཆེན་ཟི་ལིང་གྲོང་ཁྱེར་ཐུན་རིན་ལམ་སྒོ་ཨང10པ།(810001)
འགྲེམས་སྤེལ་ཁ་པར། /0971- 6123221 འདྲི་རྩད་ཁ་པར། /0971-6138933
E-mail/qhmzcbs@sohu.com
གཙོ་སྒྲིག་པ་དང་ཇུས་འགོད་པ། བསོད་ལོ།
རྩོམ་སྒྲིག་འགན་འཁུར་པ། ཤ་བོ་བསོད་ནམས།
མདུན་ཤོག་འཆར་འགོད་པ། ཝང་ཅིན།
དྲ་གནས། www.qhmzcbs.com
དཔར་སྐྲུན་འགན་ལེན་པ།
ཀྲའོ་རུང་ཉན།
འགྲེམས་སྤེལ། མཚོ་སྔོན་མི་རིགས་དཔེ་སྐྲུན་ཁང་པར་སྐྲུན་འགྲེམས་སྤེལ་པུའུ།
བརྒྱུད་འཚོང༌། མཚོ་སྔོན་ཞིང་ཆེན་ཞིན་ཧྭ་འགྲེམས་སྤེལ(ཚོགས་པ)ཚད་ཡོད་ཀུང་སི།
པར་འདེབས། ཧྲེན་ཀྲེན་ཧྭ་ཞིན་ཚོན་པར་པར་བཟོ་ཚད་ཡོད་ཀུང་སི།
དེབ་ཚད།
720mmx1000mm 1/16 ཡིག་གྲངས། ཁྲི35
དཔར་ཤོག 28.75
པར་གཞི། 2020ལོའི་ཟླ12པར་པར་གཞི་དང་པོ་བསྒྲིགས།
དཔར་ཐེངས། 2020ལོའི་ཟླ12པར་དཔར་ཐེངས་དང་པོ་དཔར།
དཔེ་རྟགས། ISBN978-7-5420-3635-3
རིན་གོང་། སྒོར 70.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
(ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་འབྲེལ་གཏུག་བྱོས)འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས། ༼དེབ20༽
《ལྕམ་ཆུང་བྷོ་ཝ་རིའི་གཏམ་རྒྱུད》
《ཅ་ཅོ་དང་ཁོང་ཁྲོ》
《འཇིག་རྟེན་འདི་རྒུད་པའི་གཡང་དུ་ལྷུང》
《གྲོ་ཞིང་ཁའི་སྲུང་མ》
《ལོ་བརྒྱའི་ཁེར་རྐྱང》
《ཤོག་བྱའི་རྗེས་སྙེག་མཁན》
《ཡིག་འབྲུ་དམར་པོ》
《དུང་ཟླ་དང་དོང་ཙེ་དྲུག》
《རླུང་ཁའི་རི་ཁྱིམ》
《ཐེག་པར་དཀའ་བའི་ཚེ་སྲོག་གི་ཡང་བ》
《གཟུགས་འགྱུར་ཟིན་ཐོ》《ཁཱ་ཧྥུ་ཁ་ཡི་སྒྲུང་གཏམ་ཐུང་འབྲིང་བདམས་བསྒྲིགས)
《དབྱིན་སྒོར་ཁྲི་བརྒྱ་ཤོག་མ》(མ་ཁུ•ཐོ་ཝུན་གྱི་སྒྲུང་ཐུང་བདམས་བསྒྲིགས)
《མདོག་འགྱུར་ད་བྱིད》(ཆི་ཧོ་ཧྥུ་ཡི་སྒྲུང་གཏམ་ཐུང་འབྲིང་བདམས་བསྒྲིགས)
《རྒྱུས་མེད་པའི་བུད་མེད་ཅིག་གི་འཕྲིན་ཡིག》(ཟི་ཝེ་ཀི་ཡི་སྒྲུང་གཏམ་ཐུང་འབྲིང་བདམས་བསྒྲིགས)
《མའེ་ཆིའི་ལེགས་སྐྱེས》(ཨའོ•ཧིན་ལི་ཡི་སྒྲུང་ཐུང་བདམས་བསྒྲིགས)
《འབྲོག་སྟོང་གི་འབོད་སྐད》(འཇེག•ལོན་ཏོན་གྱི་སྒྲུང་གཏམ་ཐུང་འབྲིང་བདམས་བསྒྲིགས)
《ལུའོ་ཧྲེང་སྒོ་མོ》(ཅེ་ཁྲོན་ལུང་ཀྲེ་ཅེ་ཡི་སྒྲུང་གཏམ་ཐུང་འབྲིང་བདམས་བསྒྲིགས)
《བྱི་ལ་ནག་པོ》(ཨའེ་ལུན·ཕུ་ཡི་སྒྲུང་ཐུང་བདམས་བསྒྲིགས)
《མགུལ་རྒྱན》(མོ་པེ་སན་ཐེ་ཡི་སྒྲུང་ཐུང་བདམས་བསྒྲིགས)
《ཁཱར་མེན》(མེ་རི་ལཱེ་ཡི་སྒྲུང་གཏམ་ཐུང་འབྲིང་བདམས་བསྒྲིགས)世界文学名著藏译工程(共20部)
《包法利夫人》
《喧哗与骚动》
《瓦解》
《麦田里的守望者》
《百年孤独》
《追风筝的人》
《红字》
《月亮和六便士》
《呼啸山庄》
《生命中不能承受之轻》
《变形记》(卡夫卡中短篇小说选)
《百万英磅》(马克・吐温短篇小说选)
《变色龙》(契诃夫中短篇小说选)
《一个陌生女人的来信》(茨威格中短篇小说选)
《麦琪的礼物》(欧·亨利短篇小说选)
《荒野的呼唤》(杰克·伦敦中短篇小说选)
《罗生门》(芥川龙之介中短篇小说选)
《黑猫》(爱伦·坡短篇小说选)
《项链》(莫泊桑短篇小说选)
《卡门》(梅里美中短篇小说选)百万英镑
·克 · 吐温短篇小说
美]马克·吐温著
德吉卓玛 译
L
ISBN 978-7-5420-3635-3
9 787542036 3 5 3">